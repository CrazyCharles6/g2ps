<html><head><meta http-equiv="Content-Type" content="text/html;charset=UTF-8"></head><body bgcolor="#ffffff"><pre>
എസ് ബി എസ് മലയാളം റേഡിയോയുടെ ശാസ്ത്രീയ സംഗീത പരിപാടിയായ രാഗവിസ്താരത്തിന്റെ ഈ അധ്യായത്തില്‍, ധേനുക രാഗത്തെക്കുറിച്ച് വിശദീകരിക്കുകയാണ് സിഡ്‌നിയിലെ സംഗീത അധ്യാപികയായ പ്രേമ അനന്തകൃഷ്ണന്‍. (നന്ദി: ശ്രീകുമാര്‍ നമ്പ്യാര്‍)
മലയാളം
മലയാളം
ലോകകപ്പ് ക്രിക്കറ്റിന്റെ സെമിഫൈനലില്‍ ഇന്ത്യയും ഓസ്‌ട്രേലിയയും ഏറ്റുമുട്ടുന്നു. ഓസ്‌ട്രേലിയന്‍ പൗരത്വം സ്വീകരിക്കുകയും, അല്ലെങ്കില്‍ ഇന്ത്യന്‍ വംശജരായ ഓസ്‌ട്രേലിയക്കാര്‍ എന്ന് സ്വയം വിശേഷിപ്പിക്കുകയും ചെയ്യുന്നവരാണ് പല മലയാളികളും. ജന്മനാടും ജീവിക്കുന്ന നാടും ഏറ്റുമുട്ടുമ്പോള്‍ നമ്മള്‍ ആരെ പിന്തുണയ്ക്കും. ഓസ്‌ട്രേലിയയുടെ വിവിധ ഭാഗങ്ങളിലുള്ള ക്രിക്കറ്റ് ആരാധകര്‍ പ്രതികരിക്കുന്നു. കൂടുതല്‍ ക്രിക്കറ്റ് വിശേഷങ്ങള്‍ക്ക് SBS Malayalam എന്ന ഫേസ്ബുക്ക് പേജ് ലൈക്ക് ചെയ്യുക.
ഇന്ത്യ-ഓസ്‌ട്രേലിയ ലോകകപ്പ് സെമിഫൈനല്‍ മത്സരത്തിനായി കാത്തിരിക്കുകയാണ് ലോകമെങ്ങുമുള്ള ക്രിക്കറ്റ് ആരാധകര്‍. മത്സരത്തിനു മുന്നോടിയായി, ഓസ്‌ട്രേലിയയുടെ സ്റ്റാര്‍ ബൗളര്‍ മിച്ചല്‍ സ്റ്റാര്‍ക് എസ് ബി എസ് മലയാളത്തിന്റെ ദീജു ശിവദാസുമായി സംസാരിച്ചു. ഓസ്‌ട്രേലിയന്‍ ടീമിന്റെ പ്രതീക്ഷകളെക്കുറിച്ചും, ഗാലറിയിലെ ഇന്ത്യന്‍ ആരാധകരെക്കുറിച്ചുമൊക്കെയാണ് ഈ എക്‌സ്‌ക്ലൂസീവ് അഭിമുഖത്തില്‍ സ്റ്റാര്‍ക് മനസു തുറന്നത്. അഭിമുഖം ഇവിടെ കേള്‍ക്കാം... നിങ്ങളുടെ അഭിപ്രായങ്ങളും ഇവിടെ രേഖപ്പെടുത്തുക. ഇന്ത്യാ-ഓസ്‌ട്രേലിയ സെമിഫൈനലിന്റെയും ഫൈനലിന്റെയും കൂടുതല്‍ വിശേഷങ്ങളും ചിത്രങ്ങളും വീഡിയോകളുമെല്ലാം SBS Malayalam ഫേസ്ബുക്ക് പേജില്‍ നിന്ന് ലഭിക്കും.
മലയാളത്തില്‍ നല്ല പ്രണയചിത്രങ്ങള്‍ ഇക്കാലത്ത് അപൂര്‍വമാണ്. അതിനിടയില്‍ ഏറെ പ്രതീക്ഷകളുമായി ഇറങ്ങിയ ഒരു ചിത്രമാണ് ഹണ്‍ഡ്രഡ് ഡേയ്‌സ് ഓഫ് ലവ്. ഈ ചിത്രത്തെക്കുറിച്ച്, മാധ്യമപ്രവര്‍ത്തകനും എഴുത്തുകാരനുമായ അനൂപ് ചന്ദ്രന്‍ നടത്തുന്ന നിരൂപണം....
മലേഷ്യന് എയര് ലൈന്സ് കൊച്ചിയിലേക്കുള്ള സര് വിസ് നിര്ത്തുമ്പോള് ഇതിനകം ടിക്കറ്റെടുത്ത ഓസ്ട്രേലിയന് മലയാളികള്ക്ക് എന്തു ബദല് മാര്ഗ്ഗങ്ങളുണ്ട്. ഇക്കാര്യം വിശദീകരിക്കുകയാണ് സിഡ്നിയിലെ പീറ്റേഴ്സന് ട്രാവല്സിന്റെ മാനേജിംഗ് ഡയറക്ടര് ജിജു പീറ്റര്
മലയാ
മഹാരാഷ്ട്രയിലെ ഗോവധ നിരോധന നിയമവും, ഹിന്ദു സംഘടനകള്‍ നടത്തുന്ന ഘര്‍ വാപ്പസിയുമെല്ലാം ഇന്ത്യയില്‍ ഇപ്പോള്‍ വലിയ തോതില്‍ ചര്‍ച്ചയാകുന്നുണ്ട്. ഈ വിഷയങ്ങളാണ് എസ് ബി എസ് മലയാളം റേഡിയോയും ഇന്ന് പരിശോധിക്കുന്നത്. ഓസ്‌ട്രേലിയയില്‍ സന്ദര്‍ശനം നടത്തിയ ഹിന്ദു ആചാര്യനും, ഭാഗവതം വില്ലേജിന്റെ സ്ഥാപകനുമായ സ്വാമി ഉദിത് ചൈതന്യയുമായി ദീജു ശിവദാസ് നടത്തിയ സംഭാഷണം കേള്‍ക്കാം...
മലയാളം
മലയാളം
മലയാളം
മലയാളം
മലയാളം
മലയാളം
മലയാളം
മലയാളം
മലയാ ളം
മലയാ ളം
മലയാളം
മലയാളം
മലയാള സിനിമയുടെ ജനപ്രിയ നടനും സംവിധായകനും തിരക്കഥാകൃത്തുമായ ശ്രീനിവാസന്‍ കഴിഞ്ഞ ദിവസങ്ങളില്‍ ഓസ്‌ട്രേലിയ സന്ദര്‍ശിച്ചിരുന്നു. സിഡ്‌നിയിലെ ഷാന്‍സ് ഇവന്റ്‌സ് സംഘടിപ്പിച്ച വാലന്റൈന്‍സ് ദിന പരിപാടിയില്‍ പങ്കെടുക്കാനെത്തിയ ശ്രീനിവാസന്‍ എസ് ബി എസ് മലയാളം റേഡിയോയുമായി സംസാരിച്ചു. ഒട്ടേറെ വിവാദവിഷയങ്ങളില്‍ ശ്രീനിവാസന്‍ മനസു തുറക്കുന്ന അഭിമുഖം ഇവിടെ കേള്‍ക്കുക...
ലോകകപ്പ് വേദികള്‍ ക്രിക്കറ്റിന്റെ മാത്രം ആഘോഷമല്ല. പലപ്പോഴും രുചിയേറിയ ഭക്ഷണവിഭവങ്ങളുടെ കൂടെ കേന്ദ്രമാകാറുണ്ട്. ഇന്ത്യാ-ദക്ഷിണാഫ്രിക്ക മത്സരദിവസം മെല്‍ബണ്‍ ക്രിക്കറ്റ് ഗ്രൗണ്ടില്‍ കാത്തിരിക്കുന്നത് ഇന്ത്യയുടെയും ശ്രീലങ്കയുടെയുമെല്ലാം നാട്ടുവിഭവങ്ങളാണ്. MCG യില്‍ കളിക്കൊപ്പം ഭക്ഷവും ആസ്വദിക്കാനായി ഈ റിപ്പോര്‍ട്ട് കേള്‍ക്കൂ..
മാര്‍ച്ച് 28നാണ് ന്യൂ സൗത്ത് വെയില്‍സില്‍ സംസ്ഥാന തെരഞ്ഞെടുപ്പ് നടക്കുന്നത്. ചില ഇന്ത്യന്‍ വംശജരും വിവിധ പാര്‍ട്ടികളിലായും സ്വതന്ത്രരായും ഇത്തവണ തെരഞ്ഞെടുപ്പ് രംഗത്തുണ്ട്. സെവന്‍ ഹില്‍സിലെ ലേബര്‍ സ്ഥാനാര്‍ത്ഥിയായ സൂസായി ബെഞ്ചമിനാണ് അതിലൊരാള്‍. മലയാളി വേരുകളുള്ള സൂസായി ബെഞ്ചമിനുമായി എസ് ബി എസ് മലയാളം നടത്തിയ അഭിമുഖം
കമ്പ്യൂട്ടറിന്റെ വേഗത കുറയുന്നത് മിക്കവരെയും അലട്ടുന്ന പ്രശ്‌നമാണ്. അത് എങ്ങനെ പ്രതിരോധിക്കാം എന്നാണ് എല്ലാവരും ചിന്തിക്കുന്നത്. അതിനുള്ള പൊടിക്കൈകള്‍ വിവരിക്കുകയാണ് ബ്രിസ്‌ബൈനില്‍ കമ്പ്യൂട്ടര്‍ വിദഗ്ധനായ ഷാജി
ലോകകപ്പ് ക്രിക്കറ്റിലെ മലയാളി സാന്നിദ്ധ്യത്തെക്കുറിച്ച് സംസാരിക്കുമ്പോള്‍ നാലു വര്‍ഷം മുമ്പു വരെ മാത്രമാണ് നമുക്ക് ചിന്തിക്കാന്‍ കഴിയുന്നത്. 2011 ല്‍ കളിച്ച ശ്രീശാന്തിനെക്കുറിച്ച്. പക്ഷേ ആറു ലോകകപ്പു വേദികളില്‍ ഉണ്ടായിരുന്ന ഒരു മലയാളിയെക്കുറിച്ച് അറിയാമോ? ഗള്‍ഫ് ന്യൂസിന്റെ ചീഫ് ക്രിക്കറ്റ് കറസ്‌പോണ്ടന്റായ തിരുവനന്തപുരം സ്വദേശി കെ ആര്‍ നായരാണ് ആറു ലോകകപ്പുകള്‍ റിപ്പോര്‍ട്ട് ചെയ്തത്. ഏറ്റവുമധികം ലോകകപ്പുകള്‍ റിപ്പോര്‍ട്ട് ചെയ്ത മലയാളി മാധ്യമപ്രവര്‍ത്തകനും അദ്ദേഹം തന്നെയാണ്. അഡ്‌ലൈഡില്‍ ഇന്ത്യാ-പാക് മത്സരത്തിനെത്തിയ അദ്ദേഹം എസ് ബി എസ് മലയാളവുമായി സംസാരിച്ചു. അതു കേള്‍ക്കാം.
ഓസ്‌ട്രേലിയന്‍ ക്രിക്കറ്റ് ചരിത്രത്തിലെ ഏറ്റവും വലിയ ആഘോഷങ്ങളിലൊന്നാണ് ഇക്കഴിഞ്ഞ ഞായറാഴ്ച അഡ്‌ലൈഡ് ഓവലില്‍ നടന്നത്. ലോകകപ്പിലെ ഇന്ത്യാ-പാക് പോരാട്ടം. ഏറെ മാസങ്ങളായി ഇതിനു വേണ്ടി കാത്തിരുന്ന ആരാധകര്‍ സ്‌റ്റേഡിയവും പരിസരവും ഉത്സവപ്പറമ്പാക്കിമാറ്റി. ഈ ഉത്സവപ്പറമ്പില്‍ നിന്ന് എസ് ബി എസ് മലയാളം റേഡിയോ നേരിട്ട് തയ്യാറാക്കിയ റിപ്പോര്‍ട്ടു കേള്‍ക്കാം.
ഇന്‍ഷുറന്‍സുകള്‍ ഇല്ലാതെ ഓസ്‌ട്രേലിയയില്‍ ജീവിക്കാന്‍ കഴിയില്ല. ഏതെല്ലാം ഇന്‍ഷുറന്‍സുകളാണ് അനിവാര്യം എന്ന കാര്യത്തില്‍ പലര്‍ക്കും സംശയമുണ്ട്. അതിനാല്‍, വിവിധ ഇന്‍ഷുറന്‍സുകളെക്കുറിച്ച് വിദഗ്ധരുമായി സംസാരിച്ചു തുടങ്ങുകയാണ് എസ് ബി എസ് മലയാളം റേഡിയോ. ഈ പരിപാടിയില്‍ ലൈഫ് ഇന്‍ഷുറന്‍സിനെക്കുറിച്ചും പേഴ്‌സണല്‍ ഇന്‍ഷുറന്‍സിനെക്കുറിച്ചുമാണ് മെല്‍ബണില്‍ യൂണിക് ഇന്‍ഷുറന്‍സ് ഗ്രൂപ്പില്‍ ഇന്‍ഷുറന്‍സ് അഡൈ്വസറായ സന്തോഷ് ജോസ് വിശദീകരിക്കുന്നത്.
കഴിഞ്ഞ തവണ ഇന്ത്യ ലോകകപ്പ് നേടിയപ്പോള്‍ ആ ടീമിലൊരു മലയാളിയുണ്ടായിരുന്നു. എസ് ശ്രീശാന്ത്. ഇത്തവണ സഞ്ജു വി സാംസണ് ടീമില്‍ ഇടം കിട്ടിയില്ല എന്ന നിരാശ എല്ലാ മലയാളികള്‍ക്കുമുണ്ടായെങ്കിലും, മലയാളി സാന്നിദ്ധ്യം ലോകകപ്പിലുണ്ട്. യു എ ഇ ടീമിന്റെ ഓള്‍റൗണ്ടറാണ് പാലക്കാട് സ്വദേശി കൃഷ്ണചന്ദ്രന്‍ കാരാട്ടെ. മെല്‍ബണില്‍ ഓസ്‌ട്രേലിയയ്‌ക്കെതിരെ നടന്ന പരിശീലന മത്സരത്തിനു ശേഷം കൃഷ്ണചന്ദ്രന്‍ എസ് ബി എസ് മലയാളം റേഡിയോയുമായി സംസാരിച്ചു. അതു കേള്‍ക്കാം.
കേരളത്തിലെ ഏറ്റവും പ്രശസ്തനായ പാമ്പു പിടിത്തക്കാരനാണ് വാവ സുരേഷ്. സോഷ്യല് മീഡിയയുടെ കാലഘട്ടത്തില് വാവ സുരേഷ് ഒരു സെലിബ്രിട്ടിയുമായിരിക്കുന്നു. വാവ സുരേഷിന്റെ പാമ്പുകളുമായുള്ള അനുഭവങ്ങള് കേള്ക്കാം...
വായ്പകളുടെ പലിശ നിരക്ക് വീണ്ടും കുറയ്ക്കാന്‍ റിസര്‍വ് ബാങ്ക് ഓഫ് ഓസ്‌ട്രേലിയ കഴിഞ്ഞയാഴ്ച തീരുമാനിച്ചിരുന്നു. 0.25 ശതമാനം കൂടി പലിശ കുറയ്ക്കാനാണ് തീരുമാനം. ലോണെടുത്ത് വീടു വാങ്ങാന്‍ ഏറ്റവും പറ്റിയ സമയമാണോ ഇത്? നിലവില്‍ വീടു വാങ്ങിയവര്‍ക്ക് കുറഞ്ഞ പലിശയിലേക്ക് എങ്ങനെ മാറാം? ഇക്കാര്യങ്ങള്‍ വിശദീകരിക്കുകയാണ് സിഡ്‌നിയില്‍ മോര്‍ട്ട്‌ഗേജ് ബ്രോക്കറും, ഡിമല്‍ഫ് ഫിനാന്‍ഷ്യല്‍ സര്‍വീസസ് ഡയറക്ടറുമായ ഡിമല്‍ ജോര്‍ജ്ജ്.
ജനുവരി മാസത്തില്‍ പുറത്തിറങ്ങിയ രണ്ടു മലയാള ചിത്രങ്ങളെ വിലയിരുത്തുകയാണ് മാധ്യമപ്രവര്‍ത്തകനും എഴുത്തുകാരനുമായ അനൂച് ചന്ദ്രന്‍.
സംഗീതപ്രേമികളുടെ പ്രിയ പരിപാടിയായ രാഗവിസ്താരത്തില്‍ പുതിയൊരു രാഗം അവതരിപ്പിക്കുകയാണ് സിഡ്‌നിയിലെ സംഗീത അധ്യാപിക പ്രേമ അനന്തകൃഷ്ണന്‍. രാഗവിസ്താരം കേള്‍ക്കാം...
ഓസ്‌ട്രേലിയയിലെ മലയാളി കുടിയേറ്റത്തിന്റെ ആദ്യതലമുറയില്‍പ്പെടുന്നയാളായിരുന്നു കഴിഞ്ഞ ദിവസം മെല്‍ബണില്‍ അന്തരിച്ച രാമന്‍ മാരാര്‍. ഒരുപക്ഷേ, ഓര്‍ഡര്‍ ഓഫ് ഓസ്‌ട്രേലിയ പുരസ്‌കാരം ലഭിച്ച ആദ്യ മലയാളിയും അദ്ദേഹമാണ്. അരനൂറ്റാണ്ടിലേറെ ഓസ്‌ട്രേലിയയില്‍ ജീവിച്ച് മലയാളികളുടെ അഭിമാനമായ രാമന്‍ മാരാരെ അനുസ്മരിക്കുകയാണ് മെല്‍ബണില്‍ മാധ്യമപ്രവര്‍ത്തകനായ തിരുവല്ലം ഭാസി. ഓര്‍മ്മകളിലെ രാമന്‍ മാരാരെക്കുറിച്ച് കേള്‍ക്കുക.
കേരളത്തില്‍മലയാള ഭാഷയും സാഹിത്യവുമൊക്കെ മരിക്കുന്നു എന്ന വിലാപം കേള്‍ക്കുമ്പോഴും, പ്രവാസി മലയാളികള്‍ക്കിടയില്‍സാഹിത്യം കൂടുതല്‍സജീവമാകുന്ന കാഴ്ചയാണ് നമ്മള്‍കാണാറുള്ളത്. ഓസ്‌ട്രേലിയയുടെ വിവിധ ഭാഗങ്ങളിലും ഇത്തരം പരിപാടികള്‍ഇപ്പോള്‍കൂടുതല്‍സജീവമാകുന്നുണ്ട്. അതുപോലെ ഒരു കൂട്ടായ്മയുടെ വിശേഷങ്ങളിലേക്കാണ് ഇനി. അഡ്‌ലൈഡിലുള്ള ഭാഷാ പ്രേമികളായ മലയാളികളുടെ കൂട്ടായ്മയായ അഡ്‌ലൈഡ് സാഹിത്യവേദി ഒരു കവിതാ സായാഹ്നം സംഘടിപ്പിച്ചിരുന്നു. എഴുത്തിനെയും വായനയെയും സ്‌നേഹിക്കുന്ന ഒരു കൂട്ടമാളുകളാണ് ഈ കവിതാ സായാഹ്നത്തിനായി ഒത്തുകൂടിയത്. അതേക്കുറിച്ച് കേള്‍ക്കാം..
വില്‍പ്പത്രം എഴുതുന്നത്‌ പ്രധാനപ്പെട്ട ഒരു കാര്യമാണ് പ്രത്യേകിച്ച് ഓസ്ട്രേലിയയിലെ സാഹചര്യങ്ങളിൽ. ഓസ്ട്രേലിയയിൽ എന്തുകൊണ്ടാണ് വിൽപത്രം എഴുതുന്നത്‌ വളരെ പ്രധാനപ്പെട്ട കാര്യമായി പൊതുവെ പറയപ്പെടുന്നത്‌? ഒരു വില്ല്പത്രം എഴുതാൻ എന്തൊക്കെ അറിഞ്ഞിരിക്കണം....ഇതേകുറിച്ച് വിശദീകരിക്കുകയാണ് സിഡ്നിയിൽ സോളിസിറ്ററായ മനോജ്‌ രാജൻ ബാബു...
ഈ വർഷത്തെ 12-ആം ക്ലാസ്സ്‌ പരീക്ഷയുടെ റിസൾട്ട് പുറത്തുവന്നപ്പോൾ ധാരാളം മലയാളിക്കുട്ടികളാണ് ഉന്നത വിജയം കൈവരിച്ചത്. ഇതിൽ ACT-യിൽ രണ്ടാം റാങ്ക് കരസ്ഥമാക്കിയ പ്രിൻസ് സെബാസ്റിനും, ബ്രിസ്ബനിൽ ഉയർന്ന മാർക്കോടെ വിജയം നേടിയ മൃദു രാധാകൃഷ്ണനും എസ് ബി എസ് മലയാളത്തോട് അവരുടെ അനുഭവങ്ങൾ പങ്കുവച്ചു....നമുക്ക് അതൊന്നു കേട്ടുനോക്കാം...
ഓസ്ട്രേലിയയിലേക്ക് മലയാളികൾ കുടിയേറുന്നതിനു ഏറെ മുൻപ് തന്നെ മറ്റു രാജ്യങ്ങളിലേക്കുള്ള കുടിയേറ്റം നടന്നിരുന്നു എന്നു നമുക്കറിയാം. ഓസ്ട്രേലിയയിലേക്ക് എത്തിയ പല മലയാളികളും മറ്റു പല രാജ്യങ്ങളിലും വർഷങ്ങളോളം താമസിച്ചതിനു ശേഷമാണ് ഇവിടെ എത്തിയത്, അങ്ങനെ ഇവിടെ എത്തിയ കുറച്ചു പേരുടെ അനുഭവങ്ങളാണ് ഓസ്ട്രേലിയ ദിനവുമായി ബന്ധപ്പെട്ടു നമ്മൾ നോക്കുന്നത്. സൌത്ത് ആഫ്രിക്ക, അയർലണ്ട്, കാനഡ, ഗൾഫ്‌ നാടുകൾ എന്നിവടങ്ങള്ളിൽ ജീവിച്ചതിനു ശേഷം ഓസ്ട്രേലിയയിൽ വന്നപ്പോൾ ഉണ്ടായ വ്യത്യസ്തമായ ജീവിതാനുഭവങ്ങൾ പങ്കുവക്കുകയാണിവർ....
ഉറക്കം വളരെ പ്രധാനപ്പെട്ട ഒരു കാര്യമാണെന്ന് നമുക്കറിയാം പ്രത്ത്യേകിച്ചും കുട്ടികളുടെ കാര്യത്തിൽ. എന്നാൽ പലപ്പോഴും കുട്ടികളിൽ ആവശ്യത്തിനു ഉറക്കം ലഭിക്കാത്തത്‌ ഒരു പ്രശ്നമാകാറുണ്ട്. കുട്ടികളിലെ ഉറക്കം കുറയുന്നതു കൊണ്ടുള്ള പ്രശ്നങ്ങളെക്കുറിച്ചും ശ്രദ്ധിക്കാവുന്ന ചില കാര്യങ്ങളെക്കുറിച്ചും എസ് ബി എസ് മലയാളവുമായി സംസാരിക്കുകയാണ്‌ മെൽബണിൽ ശിശുരോഗ വിദഗ്ത്തനായ Dr. സനോജ് മൊഹമ്മദ്‌ അലി.
ഒട്ടേറെ ഇന്ത്യാക്കാരാണ് ഈ ഓസ്ട്രേലിയ ഡേയിലും ഓസ്ട്രേലിയൻ പൌരത്വമെടുത്തത്. ഇന്ത്യൻ പൌരത്വമുപേക്ഷിച്ച് വിദേശപൌരത്വമെടുക്കുന്പോൾ, ഇന്ത്യയിൽ എന്തൊക്കെ അവകാശങ്ങൾ നഷ്ടമാകുമെന്ന് ചിന്തിച്ചിട്ടുണ്ടോ? ഇതേക്കുറിച്ച് കഴിഞ്ഞ ഓസ്ട്രേലിയ ദിനത്തിൽ പ്രക്ഷേപണം ചെയ്ത അഭിമുഖം, ചില ശ്രോതാക്കളുടെ അഭ്യർത്ഥന കണക്കിലെടുത്ത് വീണ്ടും നൽകുന്നു.
മറ്റുള്ളവരുടെ കുറ്റം പറയാനും വിമർശിക്കാനും പരിഹസിക്കാനുമാണ് ഇപ്പോൾ ഫേസ്ബുക്ക് ഏറ്റവുമധികം ഉപയോഗിക്കുന്നത്. എന്നാൽ ഫേസ്ബുക്കിൻറെ വിശാലമായ സാധ്യതകൾ കണ്ടറിഞ്ഞ്, ആഫ്രിക്കൻ രാജ്യമായ ടാൻസാനിയയിലെ കുട്ടികൾക്കായി ലൈബ്രറിയൊരുക്കുകയാണ് ഒരു മലയാളി യുവതി. ടാൻസാനിയയിലെ കിച്ചങ്കാനി ഗ്രാമത്തിലെ കുട്ടികളെ പഠിപ്പിക്കാനായി ലോകമെന്പാടുമുള്ള മലയാളികളാണ് ഇപ്പോൾ പുസ്തകങ്ങൾ ശേഖരിക്കുന്നത്. അപൂർവമായ ഈ ഫേസ്ബുക്ക് ആക്ടിവിസത്തിൻറെ കഥ എസ് ബി എസ് മലയാളം റേഡിയോയുമായി പങ്കുവയ്ക്കുകയാണ് കിച്ചങ്കാനിയിൽ നിന്നും സോമി സോളമൻ...
ഫോട്ടോഗ്രാഫി ഇഷ്ടമില്ലാത്ത ആരുമുണ്ടാകില്ല. പ്രൊഫഷണൽ ക്യാമറ കൊണ്ടോ, അല്ലെങ്കിൽ മൊബൈൽ ഫോൺ ക്യാമറ കൊണ്ടോ ഫോട്ടോ എടുക്കുന്നവരായിരിക്കും മിക്കവരും. മനോഹരമായ ചിത്രങ്ങളെടുക്കാൻ എന്തെല്ലാമാണ് ശ്രദ്ധിക്കേണ്ടത്. ഇതിനായി ചില പൊടിക്കൈകൾ നിർദ്ദേശിക്കുകയാണ് സിഡ്നിയിൽ ഫോട്ടോഗ്രാഫറായ ബിനു എൻ ജി. ഇന്ത്യൻ പ്രധാനമന്ത്രി നരേന്ദ്ര മോഡിയുടെ സിഡ്നി സന്ദർശനവേളയിലും, ഇന്ത്യൻ ക്രിക്കറ്റ് ടീമിൻറെ പരിപാടികളിലും ഇന്ത്യൻ കോൺസുലേറ്റിൻറെ ഔദ്യോഗിക ഫോട്ടോഗ്രാഫറാണ് ബിനു.
ഓസ്ട്രേലിയൻ ദേശീയ ക്രിക്കറ്റ് ടീമിലെത്തിയ ആദ്യ ഇന്ത്യൻ വംശജൻ ആരാണെന്നറിയാമോ.. പുരുഷ ക്രിക്കറ്റിൽ ഗുരീന്ദർ സന്ധു ഇപ്പോഴാണ് ടീമിലെത്തിയതെങ്കിൽ, വർഷങ്ങൾക്ക് മുന്പു തന്നെ ഒരു വനിതാ താരം ഓസ്ട്രേലിയൻ ക്യാപ് അണിഞ്ഞിരുന്നു. ലിസ സ്ഥലേക്കർ. ആവേശമുയർത്തുന്ന ഒരു കുടിയേറ്റകഥയാണ് ലിസയുടേത്. അതു കേൾക്കാൻ പ്ലേ ബട്ടൻ ക്ലിക്ക് ചെയ്യുക.
ഇന്ത്യയില്‍ പ്രവാസി വോട്ടവകാശം ഒരു യാഥാര്‍ത്ഥ്യമാകുകയാണ്. പ്രവാസികള്‍ക്ക് വോട്ടവകാശം നല്‍കുമെന്ന് തെരഞ്ഞെടുപ്പ് കമ്മീഷനും കേന്ദ്രസര്‍ക്കാരും സുപ്രീം കോടതിയെ അറിയിക്കുകയും, വോട്ടു ചെയ്യുന്നതിനുള്ള മാര്‍ഗ്ഗങ്ങള്‍ വിശദീകരിക്കുകയും ചെയ്തു. ഇന്ത്യന്‍ പൗരത്വം കാത്തുസൂക്ഷിച്ചുകൊണ്ട് വിദേശത്ത് ജീവിക്കുന്നവര്‍ക്കായിരിക്കും വോട്ടവകാശം ലഭിക്കുക. പ്രവാസി വോട്ട് നിലവില്‍ വരുമ്പോള്‍ നിങ്ങള്‍ക്ക് എങ്ങനെയെല്ലാം വോട്ടു ചെയ്യാമെന്ന് മനസിലാക്കിയിട്ടുണ്ടോ? അക്കാര്യങ്ങള്‍ എസ് ബി എസ് മലയാളം റേഡിയോയിലൂടെ വിശദീകരിക്കുകയാണ് സുപ്രീം കോടതിയില്‍ ഈ കേസ് നടത്തിയ അഡ്വക്കേറ്റ് ഹാരിസ് ബീരാന്‍. ഇതു കേട്ടശേഷം കൂടുതല്‍ സംശയങ്ങളുണ്ടെങ്കില്‍ നിങ്ങള്‍ക്ക് ഇവിടെ കമന്റായി എഴുതി ചോദിക്കാവുന്നതാണ്.
ലോകകപ്പ് ക്രിക്കറ്റിൻറെ ഒരു മാസ കൌണ്ട് ഡൌൺ തുടങ്ങിക്കഴിഞ്ഞു. കാൽ നൂറ്റാണ്ടിനു ശേഷം ഓസ്ട്രേലിയയുടെയും ന്യൂസിലൻറിൻറെയും മണ്ണിലേക്ക് ക്രിക്കറ്റ് മഹാമഹം മടങ്ങിയെത്തുന്പോൾ, ആവേശത്തിലാണ് നാട്ടുകാരും. എന്നാൽ, ടിക്കറ്റ് വിൽപ്പനയുടെ കാര്യമെടുത്താൽ ഓസ്ട്രേലിയയുടെ മത്സരങ്ങളെക്കാൾ ഏറെ മുന്നിലാണ് ഇന്ത്യൻ മത്സരങ്ങളുടെ ഡിമാൻറ്. ക്രിക്കറ്റ് ഓസ്ട്രേലിയ ചീഫ് എക്സിക്യുട്ടീവ് ജെയിംസ് സതർലാന്റ് എസ് ബി എസ് മലയാളം റേഡിയോയുമായി സംസാരിക്കുന്നു.
മൊബൈല്‍ ഫോണ്‍ വ്യാപകമായതോടെ പലരും വാച്ചും ക്ലോക്കുമൊക്കെ ഉപേക്ഷിച്ചു. സമയം നോക്കുന്നതും അലാം വയ്ക്കുന്നതുമൊക്കെ മൊബൈല്‍ ഫോണ്‍ ക്ലോക്കിലായി. പക്ഷേ ഒരു ദിവസം എല്ലാ മൊബൈല്‍ ഫോണിലെയും സമയം തനിയേ മാറിപ്പോയാല്‍? അതാണ് ബ്രിസ്‌ബൈനില്‍ കഴിഞ്ഞ ദിവസം സംഭവിച്ചത്. ചിലര്‍ക്കു പറ്റിയ അബദ്ധങ്ങള്‍ ഒന്നു കേട്ടുനോക്കൂ...
മെഡികെയര്‍ സംവിധാനത്തില്‍ വരുത്താന്‍ ശ്രമിച്ച മറ്റൊരു മാറ്റം കൂടി പ്രതിഷേധത്തെത്തുടര്‍ന്ന് ഓസ്‌ട്രേലിയന്‍ സര്‍ക്കാര്‍ പിന്‍വലിച്ചും. പത്തു മിനിട്ടില്‍ താഴെയുള്ള ഡോക്ടര്‍ (GP) സന്ദര്‍ശനങ്ങള്‍ക്കുള്ള റിബേറ്റ് വെട്ടിക്കുറയ്ക്കാനായിരുന്നു സര്‍ക്കാരിന്റെ തീരുമാനം. ഇതിലൂടെ, ഡോക്ടറെ കാണാന്‍ 20 ഡോളര്‍ വരെ രോഗികള്‍ ഫീസ് നല്‍കേണ്ടി വരുമായിരുന്നു. വരുന്ന തിങ്കളാഴ്ച (ജനുവരി 19) മുതല്‍ ഇത് നടപ്പാക്കാനായിരുന്നു സര്‍ക്കാര്‍ തീരുമാനം. എന്നാല്‍ പ്രതിപക്ഷ പാര്‍ട്ടികളും ഡോക്ടര്‍മാരും ഉയര്‍ത്തിയ ശക്തമായ പ്രതിഷേധത്തെത്തുടര്‍ന്ന് സര്‍ക്കാരിന് ഇത് പിന്‍വലിക്കേണ്ടി വന്നു. എന്തായിരുന്നു സര്‍ക്കാര്‍ ഉദ്ദേശിച്ച മാറ്റങ്ങളെന്നും, എന്തുകൊണ്ട് അത് പിന്‍വലിച്ചുവെന്നും വിശദീകരിക്കുകയാണ് മിന്റോയില്‍ ജിപിയായ ഡോക്ടര്‍ സുരേഷ് നായര്‍.
ഒരു പ്രവാസി ഭാരതീയ ദിവസ് സമ്മേളനം കൂടി കടന്നു പോയിരിക്കുന്നു. നരേന്ദ്രമോഡി സര്‍ക്കാര്‍ അധികാരത്തിലെത്തിയ ശേഷമുള്ള ആദ്യ പ്രവാസി സമ്മേളനം നടന്നത് ഗുജറാത്തിലെ അഹമ്മദാബാദിലാണ്. മഹാത്മാഗാന്ധി ദക്ഷിണാഫ്രിക്കയില്‍ നിന്ന് ഇന്ത്യയിലേക്ക് മടങ്ങിയതിന്റെ ഓര്‍മ്മയിലുള്ള സമ്മേളനം നടന്നത് ഗാന്ധിജിയും സ്വന്തം നാട്ടില്‍. പക്ഷേ, മഹാത്മാ ഗാന്ധിക്കെതിരെയുള്ള പ്രസ്താവനകളുമായി പല സംഘടനകളും രംഗത്തെത്തുന്ന പശ്ചാത്തലത്തിലായിരുന്നു ഈ സമ്മേളനം എന്നതും ശ്രദ്ധേയമാണ്. പ്രവാസി ഭാരതീയ ദിവസ് സമ്മേളനത്തില്‍ പങ്കെടുത്ത ഓസ്‌ട്രേലിയയിലെ മാധ്യമപ്രവര്‍ത്തകന്‍ ജോണ്‍സന്‍ മാമലശേരിയുമായി ഇതേക്കുറിച്ച് എസ് ബി എസ് മലയാളം സംസാരിച്ചു. അതു കേള്‍ക്കാം.
കഴിഞ്ഞ കുറേക്കാലത്തിനിടയിലെ ഏറ്റവും വലിയ മൂല്യത്തകര്‍ച്ച നേരിടുകയാണ് ഓസ്‌ട്രേലിയന്‍ ഡോളര്‍. ഇപ്പോള്‍ ഒരു ഓസ്‌ട്രേലിയന്‍ ഡോളര്‍ 80 അമേരിക്കന്‍ സെന്റ് വരെ എത്തി നില്‍ക്കുന്നു. ഇത് 75 സെന്റു വരെയായി താഴാം എന്നാണ് പ്രവചനം. ഓസ്‌ട്രേലിയയിലെ സാധാരണക്കാരെയും ബിസിനസുകളെയും എങ്ങനെയായിരിക്കും ഇത് ബാധിക്കുക? അതുപോലെ, ഇവിടത്തെ മലയാളികളെ ഏതെല്ലാം തരത്തില്‍ ഇത് ബാധിക്കും? ഇക്കാര്യം വിശദീകരിക്കുകയാണ് ധനകാര്യവിദഗ്ധനായ സുഗേഷ്‌ മഠത്തില്‍.
സിനിമാരംഗത്തും സംഗീത രംഗത്തുമെല്ലാം സജീവമാണ് പ്രവാസി മലയാളികള്‍. എന്നാല്‍ ഓസ്‌ട്രേലിയന്‍ മലയാളികള്‍ക്കിടയില്‍ ഇത് താരതമ്യേന കുറവായിരുന്നു. അടുത്തകാലത്തായി നിരവധി മലയാളി കൂട്ടായ്മകള്‍ ഈ രംഗത്തേക്ക് വരുന്നുണ്ട്. സിഡ്‌നിയിലെ ഒരു കൂട്ടം മലയാളികള്‍ ചേര്‍ന്ന് തയ്യാറാക്കിയ ഒരു സംഗീത വീഡിയോയാണ് അതില്‍ ഇപ്പോള്‍ ശ്രദ്ധേയമാകുന്നത്. മലയാളത്തിനു പുറമേ തമിഴിലും ഹിന്ദിയിലും പുറത്തിറക്കിയിരിക്കുകയാണ് ഈ സംഗീത വീഡിയോ. ഈ സംരംഭത്തെക്കുറിച്ച് സംവിധായകന്‍ പോള്‍ കൊച്ചുകുടി വിശദീകരിക്കുന്ന കേള്‍ക്കാന്‍ പ്ലേ ബട്ടന്‍ ക്ലിക്ക് ചെയ്യുക. സംഗിത വീഡിയോ കാണാന്‍ താഴെ നല്‍കിയിരിക്കുന്ന ലിങ്ക് സന്ദര്‍ശിക്കാവുന്നതാണ്.
എസ് ബി എസ് മലയാളത്തിന്റെ പാചകപംക്തിയില്‍ ഇത്തവണ ബേബി കോണ്‍ മഞ്ചൂരിയന്‍ ഉണ്ടാക്കുന്ന രീതിയാണ് വിശദീകരിക്കുന്നത്. മെല്‍ബണിലുള്ള മനോജ് ഉണ്ണിക്കൃഷ്ണന്‍ അവതരിപ്പിക്കുന്ന പാചകക്കുറിപ്പ്. Ingredients ........... Small babay corn -10 no corn flour--20 to 40 gm salt--5 gram 150 ml oil Onion--1 chopped garlic and ginger 10 gm each chopped Green chilli--2 to 3 finelly chopped coriander leaf---3 sprigs chopped Spring onion 2 shoot chopped Tomato sauce-20 ml salty soya 10 ml sweet chilli or hot chilli-20 ml oil 40 ml
ഓസ്‌ട്രേലിയയില്‍ വീടുകളുടെ വിലയില്‍ റെക്കോര്‍ഡ് വര്‍ദ്ധനവാണ് 2014ല്‍ ഉണ്ടായത്. ഭവനവായ്പകളുടെ പലിശനിരക്ക് കുറഞ്ഞു നിന്നതാണ് ഇതിന്റെ പ്രധാന കാരണം. എന്നാല്‍ 2015ല്‍ വീടു വിലയില്‍ എന്തു മാറ്റമുണ്ടാകും. എവിടെയൊക്കെയായിരിക്കും ഏറ്റവുമധികം വില്‍പ്പന നടക്കുന്നത്? ഇക്കാര്യങ്ങള്‍ പരിശോധിക്കുകയാണ് എസ് ബി എസ് മലയാളം റേഡിയോ.
അവധഇക്കാലമെത്തുമ്പോള് മിക്ക മാതാപിതാക്കളുടെയും ഒരു ആശങ്കയാണ് കുട്ടികളെ എങ്ങനെ നോക്കും എന്നത്. ജോലിക്കു പോകാതെ കുട്ടികളെ നോക്കുന്നത് മാത്രമല്ല പ്രശ്നം, പലപ്പോഴും കുട്ടികതള്ക്ക് ഇഷ്ടമുള്ള വിനോദങ്ങളൊന്നും ലഭ്യമാകാറില്ല. എങ്ങനെയാണ് അവധിക്കാലത്ത് കുട്ടികളുടെ സമയം ചെലവഴിക്കുന്നതെന്ന അനുഭവം വിവരിക്കുകയാണ് ഓസ്ട്രേലിയയിലെ ചില മലയാളി അമ്മമാര്
ഇന്ത്യ- ഓസ്‌ട്രേലിയ ടെസ്റ്റ് പരമ്പര നടക്കുമ്പോള്‍ കളിക്കളത്തിലെ കളിയെക്കാള്‍ കൂടുതല്‍ ചര്‍ച്ചയാകുന്നത് വാക്കുതര്‍ക്കങ്ങളാണ്. പൊതുവില്‍ ഓസ്‌ട്രേലിയക്കാരാണ് ഇതില്‍ മുന്നില്‍ നില്ക്കുന്നതെങ്കില്‍, ഇത്തവണ ഇന്ത്യന്‍ കളിക്കാരും ഒട്ടും മോശമാക്കിയില്ല. പക്ഷേ ഇത് കളിക്കളത്തിന് പുറത്തേക്കും നീങ്ങുന്നതിനെ ക്രിക്കറ്റ് ആരാധകര്‍ എങ്ങനെയാണ് കാണുന്നത്? ഇക്കാര്യം പരിശോധിക്കുകയാണ് എസ് ബി എസ് മലയാളം റേഡിയോ.
ഇന്ത്യയിലെ ആകാശവാണിക്കു പുറമേ, ലോകത്തു മലയാളഭാഷയിലുള്ള ഒരേയൊരു ദേശീയ പൊതുമേഖലാ മാധ്യമമാണ് ഓസ്ട്രേലിയയിലെ എസ് ബി എസ് മലയാളം റേഡിയോ. 2014 ൽ ഓസ്ട്രേലിയൻ മലയാളിക്ക്കും, ഓസ്ട്രേലിയയിലേക്ക് വരാനും ഓസ്ട്രേലിയയെക്കുറിച്ച് അറിയാനും ആഗ്രഹിക്കുന്നവർക്കുമെല്ലാം ഉപകാരപ്രദമായ ഒട്ടേറെ പരിപാടികൾ എസ് ബി എസ് മലയാളം പ്രക്ഷേപണം ചെയ്തിരുന്നു. ഈ പരിപാടികളെ, പരിപാടിയുടെ നാലു സജീവ ശ്രോതാക്കൾ വിലയിരുത്തുകയാണ് ഇവിടെ.
എല്ലാവരും പുതുവര്ഷം ആഘോഷിച്ചുകഴിഞ്ഞു. സിഡ്നിയിലെ ആഘോഷം തന്നെയായിരുന്നു കെങ്കേമം. പക്ഷേ ലോകത്തിന്റെ ഓരോ ഭാഗത്തം എപ്പോഴൊക്കെയാണ് പുതുവര്ഷം എത്തിയത് എന്ന കാര്യം അറിയാമോ.. അതുപോലെ, ലോകത്തില് ആദ്യം പുതുവര്ഷമെത്തുന്നതും അവസാനം പുതുവര്ഷമെത്തന്നതും രണ്ട് അയല്ക്കാര്ക്കാണെന്ന് അറിയാമോ... ഒരു പുതുവര്ഷം സ്പെഷ്യല് റിപ്പോര്ട്ട് കേള്ക്കുക.
ഏഷ്യയെ നടുക്കിയ സുനാമി ദുരന്തം കഴിഞ്ഞ് പത്തു വര്‍ഷം പൂര്‍ത്തിയാകുന്നു. മറ്റു ഭാഗങ്ങളെ അപേക്ഷിച്ച് ചെറുതായിരുന്നെങ്കിലും, കേരളത്തിലും സുനാമി ദുരന്തം വിതച്ചു. കൊല്ലം ജില്ലയിലെ സുനാമി ബാധിത പ്രദേശങ്ങളില്‍ രക്ഷാപ്രവര്‍ത്തനത്തിലും ദുരിതാശ്വാസപ്രവര്‍ത്തനത്തിലും പങ്കെടുത്ത സിഡ്‌നി സ്വദേശി ആന്റണി യേശുദാസന്‍ ആ ദിവസങ്ങള്‍ ഓര്‍ക്കുന്നു.
2014ന്റെ അവസാന ദിവസങ്ങളില്‍ ലോകത്ത് ഏറ്റവുമധികം ശ്രദ്ധിക്കപ്പെട്ട രാഷ്ട്രീയ നീക്കമായിരുന്നു അമേരിക്കയും ക്യൂബയും തമ്മിലുള്ള ബന്ധം പുനസ്ഥാപിക്കാനുള്ള തീരുമാനം. അരനൂറ്റാണ്ടിനു ശേഷമാണ് ഇവര്‍ക്കിടയിലെ മഞ്ഞുരുകുന്നത്. അതിന് മധ്യസ്ഥത വഹിച്ചതാകട്ടെ, ഫ്രാന്‍സിസ് മാര്‍പ്പാപ്പയും. കമ്യൂണിസ്റ്റ് ക്യൂബയും, മുതലാളിത്ത രാജ്യമായ അമേരിക്കയും തമ്മില്‍ ചര്‍ച്ച തുടങ്ങാന്‍ കത്തോലിക്ക സഭ ഇടപെടുന്നതിലെ വൈരുദ്ധ്യത്തെക്കുറിച്ച് പരിശോധിക്കുകയാണ് എസ് ബി എസ് മലയാളം റേഡിയോ. ഇന്ത്യ-ക്യൂബ ഐക്യദാര്‍ഢ്യ സമിതിയുടെ സ്ഥാപക കണ്‍വീനറും, സി പി എം പോളിറ്റ് ബ്യൂറോ അംഗവുമായ എം എ ബേബി ഇതേക്കുറിച്ച് സംസാരിക്കുന്നത് കേള്‍ക്കാന്‍ മുകളിലെ പ്ലേ ബട്ടന്‍ ക്ലിക്ക് ചെയ്യുക.
സ്‌നേഹത്തിന്റെയും സഹാനുഭൂതിയുടെയുമൊക്കെ സന്ദേശമാണ് ക്രിസ്ത്മസ് നല്‍കുന്നത്. വാക്കുകള്‍ക്കപ്പുറം ഇത് പ്രാവര്‍ത്തികമാക്കുന്ന നിരവധി വ്യക്തികളെയും സംഘടനകളെയും ഓസ്‌ട്രേലിയയില്‍ കാണാം. ആഘോഷിക്കാന്‍ വേണ്ട സാഹചര്യങ്ങളില്ലാത്തവര്‍ക്ക്, ആഘോഷമൊരുക്കാനായി ഒട്ടേറെ സന്നദ്ധ സംഘടനകളാണ് ഇവിടെ പ്രവര്‍ത്തിക്കുന്നത്. അത്തരത്തിലുള്ള സംഘടനകളെക്കുറിച്ചാണ് എസ് ബി എസ് മലയാളം റേഡിയോ പരിശോധിക്കുന്നത്.
സോഷ്യല്‍ മീഡിയയുടെ കാലമാണിത്. മുഖ്യധാരാ മാധ്യമങ്ങളെക്കാള്‍ കൂടുതല്‍ പ്രചാരം സോഷ്യല്‍ മീഡിയയ്ക്കു കിട്ടുന്ന കാലം. പക്ഷേ ഫേസ്ബുക്കിലൂടെയും വാട്‌സാപ്പിലൂടെയും പ്രചരിക്കുന്ന വ്യാജവാര്‍ത്തകള്‍ പലപ്പോഴും നമ്മുടെ സാമാന്യബോധത്തെപ്പോലും കളിയാക്കുന്നതാണ്. എങ്ങനെയാണ് ഈ വ്യാജവാര്‍ത്തകള്‍ പ്രചരിക്കുന്നത്? അതു തടയാന്‍ എന്തു ചെയ്യാം? എസ് ബി എസ് മലയാളം റേഡിയോ അന്വേഷിക്കുന്നു. അതു കേള്‍ക്കാന്‍ മുകളിലെ പ്ലേ ബട്ടന്‍ ക്ലിക്ക് ചെയ്യുക.
ക്രിസ്ത്മസ് കരോളില്ലാതെ ക്രിസ്ത്മസ് ആഘോഷമുണ്ടാകാറില്ല.. പ്രത്യേകിച്ചും മലയാളികള്‍ക്ക്. ഓസ്‌ട്രേലിയന്‍ മലയാളികളുടെ ക്രിസ്ത്മസ് കരോള്‍ എങ്ങനെയാണ്? സിഡ്‌നിയിലെ ഒരു ക്രിസ്ത്മസ് കരോള്‍ സംഘത്തിലുള്ള രണ്ടു ഗായകര്‍ എസ് ബി എസ് മലയാളത്തിന്റെ സ്റ്റുഡിയോയില്‍ അവതാരകന്‍ ദീജു ശിവദാസിനൊപ്പം ചേരുകയാണ്. കുറച്ചു പാട്ടുകളും കുറേ വിശേഷങ്ങളുമായി, ലിജോ ഡെന്നിസും നികിത തമ്പിയും...
ക്രിസ്ത്മസിനൊപ്പം എല്ലാവരും നോക്കിയിരിക്കുന്ന ഒരു കാര്യമാണ് ബോക്‌സിംഗ് ഡേ സെയിലും. നല്ല വിലക്കുറവില്‍ സാധനങ്ങള്‍ വാങ്ങാനുള്ള അവസരം.. ബോക്‌സിംഗ് ഡേ എന്ന ഒരു ദിവസം മാത്രമല്ല, ഏറെ ദിവസങ്ങള്‍ നീണ്ടു നില്‍ക്കുന്ന ഒരു ആഘോഷം തന്നെയാണ് ഈ വിപണനമേളകളും. എന്താണ് ഇതിനു പിന്നിലെ വ്യാപാരരഹസ്യങ്ങള്‍. ഇക്കാര്യം വിശദീകരിക്കുകയാണ് ഗസല്‍ അപ്പാരലിന്റെ വിക്ടോറിയ-സൗത്ത് ഓസ്‌ട്രേലിയ റീജിയണല്‍ മാനേജര്‍ അശ്വിന്‍ വര്‍മ്മ. ബോക്‌സിംഗ് ഡേ സെയിലിനു പോകുമ്പോള്‍ അറിഞ്ഞിരിക്കാന്‍ കുറച്ച് പൊടിക്കൈകളും അദ്ദേഹം നല്‍കുന്നുണ്ട്.
ഓസ്‌ട്രേലിയയില്‍ ഇന്ത്യന്‍ വംശജരുടെ എണ്ണം കൂടി വരുന്നതിനാല്‍ ഒട്ടേറെ ആനുകൂല്യങ്ങള്‍ ഇപ്പോള്‍ ലഭിക്കുന്നുണ്ട്. വിക്ടോറിയയില്‍ ഇന്ത്യന്‍ വംശജര്‍ക്കു വേണ്ടി ഒരു ഏജ്ഡ് കെയര്‍ സെന്റര്‍ തുടങ്ങാന്‍ ഫെഡറല്‍ സര്‍ക്കാര്‍ അനുമതി നല്‍കി. ഇതിനായി പ്രത്യേക ഫണ്ടും സര്‍ക്കാര്‍ അനുവദിച്ചിട്ടുണ്ട്. ഇത് ഇന്ത്യാക്കാര്‍ക്ക് എങ്ങനെ പ്രയോജനപ്പെടുമെന്ന് പരിശോധിക്കുകയാണ് എസ് ബി എസ് മലയാളം റേഡിയോ. ഏജ്ഡ് കെയര്‍ സെന്ററിനു വേണ്ടി ശ്രമിച്ചിരുന്ന ഫെഡറേഷന്‍ ഓഫ് ഇന്ത്യന്‍ അസോസിയേഷന്‍സ് ഓഫ് വിക്ടോറിയയുടെ പ്രസിഡന്റ് തോമസ് ജോസഫ് ഇതേക്കുറിച്ച് സംസാരിക്കുന്നു. അതു കേള്‍ക്കാന്‍ മുകളിലെ പ്ലേ ബട്ടന്‍ ക്ലിക്ക് ചെയ്യുക. For more such news and information, visit and like: www.facebook.com/SBSMalayalam
സിഡ്‌നിയിലെ കഫേ ബന്ദിയാക്കലും, പാകിസ്ഥാനിലെ താലിബാന്‍ ആക്രമണവുമെല്ലാം ഒട്ടേറെ രാഷ്ട്രീയ ചര്‍ച്ചകള്‍ക്കും സുരക്ഷാ ചര്‍ച്ചകള്‍ക്കും വഴി തുറന്നിട്ടുണ്ട്. അതോടൊപ്പം പ്രധാനപ്പെട്ടതാണ് ഇവ സൃഷ്ടിച്ചിരിക്കുന്ന മാനസിക ആഘാതവും. ഇത്തരം ആക്രമണങ്ങളില്‍പ്പെടുന്നവര്‍ക്ക് മാത്രമല്ല, ടി വിയിലും പത്രങ്ങളിലുമെല്ലാം ആ വാര്‍ത്ത കാണുന്നവരെയും മാനസികമായി അതു ബാധിക്കാറുണ്ട്. ഇത്തരം സംഭവങ്ങള്‍ സൃഷ്ടിക്കാവുന്ന മാനസികപ്രശ്‌നങ്ങളെക്കുറിച്ച് സംസാരിക്കുകയാണ് മെല്‍ബണില്‍ മനശാസ്ത്രജ്ഞനായ ജോര്‍ഡി സെബാസ്റ്റിയന്‍.
മാനസികാരോഗ്യരംഗത്ത് സോഷ്യല്‍വര്‍ക്കര്‍മാര്‍ പ്രധാന പങ്കുവഹിക്കുന്ന രാജ്യമാണ് ഓസ്‌ട്രേലിയ. എന്നാല്‍ ഇന്ത്യയില്‍ സാഹചര്യം വ്യത്യസ്തമാണ്. ഇന്ത്യയിലെയും ഓസ്‌ട്രേലിയയിലെയും മറ്റു രാജ്യങ്ങളിലെയും മാനസികാരോഗ്യരംഗത്തെ പ്രവര്‍ത്തനരീതികള്‍ പരസ്പരം മനസിലാക്കുന്നത് ലക്ഷ്യമിട്ടുള്ള ഒരു രാജ്യാന്തര കോണ്‍ഫറന്‍സ് ഈ മാസം അങ്കമാലിയില്‍ നടന്നിരുന്നു. ഈ കോണ്‍ഫറന്‍സിന്റെ അധ്യക്ഷനായിരുന്ന ഡോക്ടര്‍ എബ്രഹാം ഫ്രാന്‍സിസ് എസ് ബി എസ് മലയാളം റേഡിയോയുമായി സംസാരിക്കുന്നു.
പാകിസ്ഥാനിൽ 130ലേറെ പിഞ്ചു കുഞ്ഞുങ്ങളെ താലിബാൻകാർ ക്രൂരമായി കൊന്നൊടുക്കിയതിൻറെ ഞെട്ടലിൽ നിന്ന് ലോകം മാറിയിട്ടില്ല. പാകിസ്ഥാനിലെ ജനങ്ങളെ ഈ ആക്രമണം എങ്ങനെയാണ് ബാധിച്ചത്. ഇക്കാര്യത്തെക്കുറിച്ച് എസ് ബി എസ് മലയാളവുമായി സംസാരിക്കുകയാണ് പാകിസ്ഥാനിൽ നാഷണൽ പാർട്ടി അംഗവും, മലയാളിയുമായ ബി എം കുട്ടി.
ഏഴു ഡോളർ ജി പി കോ പേയ്മെൻറ് നിർബന്ധിതമാക്കാനുള്ള തീരുമാനം പിൻവലിച്ച സർക്കാർ, അതിനു പകരം പുതിയ നയം പ്രഖ്യാപിച്ചിട്ടുണ്ട്. രോഗികളിൽ നിന്ന് അഞ്ചു ഡോളർ ഫീസീടാക്കാൻ ഡോക്ടർമാർക്ക് അനുവാദം നൽകുകയാണ് ചെയ്യുന്നത്. ഇത് രോഗികളെയും ഡോക്ടർമാരെയും എങ്ങനെ ബാധിക്കുമെന്ന് എസ് ബി എസ് മലയാളം റേഡിയോയിലൂടെ വിശദീകരിക്കുകയാണ് ഗോൾഡ് കോസ്റ്റിലുള്ള ഡോക്ടർ ചെറിയാൻ വർഗീസ്..
ഇന്ത്യന്‍ ശാസ്ത്രീയ സംഗീതരംഗത്തെ കുലപതികളെയെടുക്കുകയാണെങ്കില്‍ അതില്‍ ആദ്യം പറയേണ്ട സ്ത്രീനാമമാണ് എം എസ് സുബലക്ഷ്മി. എം എസ് അന്തരിച്ചിട്ട് ഈ ഡിസംബര്‍ 11ന് പത്തു വര്‍ഷം തികഞ്ഞു. സുബലക്ഷ്മിയുടെ സുഹൃത്തും, ടൈംസ് ഓഫ് ഇന്ത്യയിലെ മുന്‍ മാധ്യമപ്രവര്‍ത്തകനുമായ സിഡ്‌നി സ്വദേശി രാമന്‍ അയ്യര്‍ സുബലക്ഷ്മിയെ അനുസ്മരിക്കുന്നു.
രണ്ടു ജീവനുകളാണ് അടുത്ത കാലത്ത് ക്രിക്കറ്റ് പിച്ചില്‍ പൊലിഞ്ഞത്. പിച്ചിലെ പരുക്കുകളും പതിവാകുന്നു. ഹെല്‍മറ്റും പാഡുകളുമെല്ലാം ഉണ്ടായിട്ടും ക്രിക്കറ്റ് ഒരു മരണക്കളിയായി മാറിയിരിക്കുന്നോ? എസ് ബി എസ് മലയാളം റേഡിയോ നടത്തിയ തത്സമയ ടോക്ബാക്ക്/ചര്‍ച്ച. മുന്‍ ഇന്ത്യന്‍ ഫാസ്റ്റ് ബൗളര്‍ ടിനു യോഹന്നാനും പ്രമുഖ സ്‌പോര്‍ട്‌സ് ജേര്‍ണലിസറ്റും ഏഷ്യാനെറ്റ് ന്യൂസ് സീനിയര്‍ കോര്‍ഡിനേറ്റിംഗ് എഡിറ്ററുമായ അനില്‍ അടൂരും പങ്കെടുത്ത ചര്‍ച്ച കേള്‍ക്കാം.
അതിര്‍ത്തിക്കപ്പുറം നിന്ന് പരസ്പരം കൊന്നുവീഴ്ത്തുന്ന സൈനികരുടെ കഥയാണ് ഇപ്പോള്‍ മാധ്യമങ്ങളില്‍ നിറയുന്നത്. അതിനിടയില്‍, കടല്‍ കടന്നുള്ള ഒരു സൈനിക സൗഹൃദത്തിന്റെ കഥയാണ് ഇത്. കാശ്മീരില്‍ കൊല്ലപ്പെട്ട ഒരു ഇന്ത്യന്‍ സൈനികന്റെ കുടുംബത്തിനു വേണ്ടി, ഒരു ഓസ്‌ട്രേലിയന്‍ സൈനികന്‍ നടത്തുന്ന പുഷ് അപ് ചലഞ്ചിന്റെ കഥ. ഓസ്‌ട്രേലിയന്‍ ബ്രിഗേഡിയര്‍ ബില്‍ സൗറിയും കൊല്ലപ്പെട്ട ഇന്ത്യന്‍ മേജര്‍ മോഹിത് വിഗും തമ്മിലുള്ള ഈ അപൂര്‍വ സൗഹൃദത്തെക്കുറിച്ച് കേള്‍ക്കാന്‍ മുകളിലെ പ്ലേ ബട്ടന്‍ ക്ലിക്ക് ചെയ്യുക.
ഓസ്‌ട്രേലിയയില്‍ നിന്ന് കേരളത്തിലേക്ക് ഇടയ്‌ക്കെങ്കിലും പണമയയ്ക്കുന്നവരാണ് നമ്മളില്‍ ഭൂരിഭാഗവും. അതിനായി ബാങ്കുകളേക്കാള്‍ കൂടുതല്‍ മണി ട്രാന്‍സ്ഫര്‍ ഏജന്‍സികളെയാണ് പലരും ആശ്രയിക്കുന്നതും. എന്നാല്‍ ഇത്തരം ഏജന്‍സികളുടെ പ്രവര്‍ത്തനം തുടരാന്‍ കഴിയുമോ എന്ന കാര്യം സംശയത്തിലായിരിക്കുകയാണ്. മണി ട്രാന്‍സ്ഫര്‍ ഏജന്‍സികളുടെ ബാങ്ക് അക്കൗണ്ടുകള്‍ അടച്ചുപൂട്ടാനുള്ള വെസ്റ്റ്പാക് ബാങ്കിന്റെ തീരുമാനമാണ് ഇതിനു കാരണം. കോടതിയുടെ ഇടക്കാല ഉത്തരവിനെത്തുടര്‍ന്ന് ഈ തീരുമാനം തല്‍ക്കാലം മരവിപ്പിച്ചിട്ടുണ്ടെങ്കിലും, മണി ട്രാന്‍സ്ഫര്‍ ഏജന്‍സികള്‍ ആശങ്കയിലാണ്. ഇതിന്റെ വിശദാംശങ്ങള്‍ എസ് ബി എസ് മലയാളം റേഡിയോയുമായി പങ്കുവയ്ക്കുകയാണ് പി എഫ് ജി മണിയുടെ ഡയറക്ടര്‍ അശോക് മാത്യു. അത് കേള്‍ക്കാന്‍ മുകളിലെ പ്ലേ ബട്ടന്‍ ക്ലിക്ക് ചെയ്യുക.
ഏറെക്കാലമായി താമസിക്കുന്ന വീടോ, അല്ലെങ്കില്‍ അടുത്തിടെ വാങ്ങിയ വീടോ പലരും പുതുക്കിപ്പണിയാറുണ്ട്. ഒട്ടേറെ സംശയങ്ങളാണ് വീടു പുതുക്കിപ്പണിയാന്‍ തുടങ്ങുമ്പോള്‍ മനസിലേക്കെത്തുന്നത്. ഇതില്‍ കുറച്ചു സംശയങ്ങള്‍ക്ക് ഉത്തരം കണ്ടെത്താന്‍ ശ്രമിക്കുകയാണ് എസ് ബി എസ് മലയാളം റേഡിയോ. കെട്ടിട നവീകരണ രംഗത്തു പ്രവര്‍ത്തിക്കുന്ന സിബി ഐസക് ഇതേക്കുറിച്ച് വിശദീകരിക്കുന്നത് കേള്‍ക്കാന്‍ പ്ലേ ബട്ടന്‍ ക്ലിക്ക് ചെയ്യുക.
കളിക്കിടെ പിച്ചില്‍ വീണുമരിച്ച ഓസ്‌ട്രേലിയന്‍ ബാറ്റ്‌സ്മാന്‍ ഫില്‍ ഹ്യൂസിന്റെ അന്ത്യകര്‍മ്മങ്ങള്‍ കഴിഞ്ഞ ദിവസം ജന്‍മനാടായ മാക്‌സ്വില്ലില്‍ നടന്നു. ആ ചടങ്ങുകളില്‍ നിന്ന് ഫില്‍ ഹ്യൂസിനായി എസ് ബി എസ് മലയാളം തയ്യാറാക്കിയ യാത്രാമൊഴി. കേള്‍ക്കാന്‍ മുകളിലെ പ്ലേ ബട്ടന്‍ ക്ലിക്ക് ചെയ്യുക.
വേനൽക്കാലത്തിലേക്ക് കടന്നിരിക്കുകയാണല്ലോ നമ്മൾ ഓസ്ട്രേലിയക്കാർ. ഈ കൊടും ചൂടിനു ഒരാശ്വാസമായി എളുപ്പത്തിൽ തയ്യാറാക്കാവുന്ന ഒരു ഡിസ്സെർറ്റ് ആണ് ബ്രോക്കണ്‍ ഗ്ലാസ്‌ ജെല്ലി പുഡ്ഡിങ്. കുട്ടികൾക്കും മുതിർന്നവർക്കും ഒരുപോലെ ഇഷ്ടപ്പെടുന്ന ഈ പുഡ്ഡിങ് തയ്യാറാക്കുന്ന വിധം മെൽബണിലുള്ള ശാന്തി ജിമ്മി വിശദീകരിക്കുന്നത് നമുക്കൊന്ന് കേട്ട് നോക്കാം...
പതിനൊന്നാം വയസില്‍ ലോകത്തിലെ ഏറ്റവും പ്രമുഖ ഷോര്‍ട്ട് ഫിലിം മേളയുടെ ഫൈനലിലെത്തുക... സ്വപ്നതുല്യമായ ആ നേട്ടമാണ് ബ്രിസ്‌ബൈനിലെ ഒരു മലയാളി ബാലന്‍ സ്വന്തമാക്കിയിരിക്കുന്നത്. ലോകപ്രശസ്തമായ ട്രോപ് ഫെസ്റ്റ് മേളയുടെ ജൂനിയര്‍ വിഭാഗത്തിലാണ് ജോനാ വെട്ടിക്കാട് എന്ന ആറാം ക്ലാസുകാരന്‍ സംവിധാനം ചെയ്ത ചിത്രം ഫൈനലിലെത്തിയത്. ചങ്ങനാശേരി സ്വദേശികളായ അലക്‌സാണ്ടര്‍ വെട്ടിക്കാടിന്റെയും സുനിതയുടെയും മകനായ ജോന, ഹോളിവുഡ് എന്ന സ്വപ്നം ഇപ്പൊഴേ മനസില്‍ നിറച്ചുകഴിഞ്ഞു. ഡിസംബര്‍ ഏഴ് ഞായറാഴ്ച സിഡ്‌നിയില്‍ നടക്കുന്ന ട്രോപ്‌ഫെസ്റ്റില്‍ വിജയിയാകാമെന്ന പ്രതീക്ഷയിലുമാണ് ജോന. ജോനാ വെട്ടിക്കാടുമായി എസ് ബി എസ് മലയാളം നടത്തിയ അഭിമുഖം കേള്‍ക്കാന്‍ മുകളിലെ പ്ലേ ബട്ടന്‍ ക്ലിക്ക് ചെയ്യുക. (ഓസ്‌ട്രേലിയന്‍ മലയാളികള്‍ക്ക് ഉപകാരപ്രദമായ വാര്‍ത്തകളും വിശേഷങ്ങളും എല്ലാ ആഴ്ചയും നിങ്ങളിലേക്കെത്തിക്കുന്നു - SBS Malayalam Radio: ഓസ്‌ട്രേലിയയിലെ ദേശീയ ഔദ്യോഗിക മലയാളം റേഡിയോ. വ്യാഴാഴ്ചകളില്‍ രാത്രി എട്ടു മണിക്കും ഞായറാഴ്ചകളില്‍ രാത്രി ഒമ്പതു മണിക്കും ടി വിയിലെ SBS Radio 2 എന്ന ചാനലിലും, മൊബൈല്‍ ഫോണിലെ SBS Your Language App ലും കേള്‍ക്കാം. വിശദാംശങ്ങള്‍ക്ക് - www.facebook.com/SBSMalayalam)
കേരളത്തില്‍ മുല്ലപ്പെരിയാര്‍ അണക്കെട്ട് വീണ്ടും ചര്‍ച്ചാവിഷയമായിരിക്കുകയാണ്. അണക്കെട്ടിലെ ജലനിരപ്പ് സുപ്രീം കോടതി അനുവദിച്ച 142 അടി വരെയായി ഉയര്‍ന്നിരിക്കുന്നു. ജലനിരപ്പ് ഉയര്‍ന്നിട്ടും അണക്കെട്ടിന് ഒരു കുഴപ്പവുമില്ലാത്തതുകൊണ്ട്, കേരളത്തിന്റെ വാദങ്ങള്‍ തെറ്റാണെന്ന് തെളിഞ്ഞിരിക്കുന്നു എന്നാണ് തമിഴ്‌നാട് അവകാശപ്പെടുന്നത്. യഥാര്‍ത്ഥത്തില്‍ എന്താണ് മുല്ലപ്പെരിയാറിന്റെ അവസ്ഥ. കേരളം ആരോപിച്ചപോലെ അണക്കെട്ടിന് ബലക്ഷയമില്ലേ? കേരളത്തിന്റെ വാദങ്ങള്‍ വെറുതേയായിരുന്നോ? ഈ ചോദ്യങ്ങള്‍ക്ക് മറുപടി നല്‍കുകയാണ് കേരളത്തിന്റെ മുല്ലപ്പെരിയാര്‍ സ്‌പെഷ്യല്‍ സെല്‍ അംഗം ജെയിംസ് വില്‍സന്‍. അതു കേള്‍ക്കാന്‍ മുകളിലെ പ്ലേ ബട്ടന്‍ ക്ലിക്ക് ചെയ്യുക.
ഗാര്‍ഹിക പീഡനങ്ങള്‍, പ്രത്യേകിച്ചും സ്ത്രീകള്‍ക്കെതിരെയുള്ള പീഡനങ്ങള്‍ തടയുന്നതിന് ആഹ്വാനം ചെയ്യുന്ന വൈറ്റ് റിബണ്‍ ഡേയായിരുന്നു നവംബര്‍ 25. ഓസ്‌ട്രേലിയയിലെ മലയാളി കുടുംബങ്ങളില്‍ നിന്ന് ഗാര്‍ഹിക പീഡനക്കേസുകള്‍ വരുന്നുണ്ടോ എന്ന് നിങ്ങള്‍ക്കറിയാമോ? മലയാളി കുടുംബങ്ങളിലെ ഗാര്‍ഹിക പീഡനക്കേസുകളെക്കുറിച്ചും, അത്തരം സാഹചര്യങ്ങളില്‍ എന്തു ചെയ്യാം എന്നതിനെക്കുറിച്ചും പരിശോധിക്കുകയാണ് എസ് ബി എസ് മലയാളം റേഡിയോ ഇവിടെ. അതു കേള്‍ക്കാന്‍ മുകളിലെ പ്ലേ ബട്ടന്‍ ക്ലിക്ക് ചെയ്യുക.
മീൻപിടിക്കുന്നത് ഓസ്ട്രേലിയയിലെ ജീവിതരീതിയുടെ ഒരു ഭാഗമാണ്. ഈ വിനോദത്തിൽ ഏർപ്പെടാൻ ഇവിടെ അവസരങ്ങളും വളരെയധികമുണ്ട്. വേനൽക്കാലത്ത് ചൂണ്ടയുമെടുത്ത് മണികൂറുകളോളം മീൻപിടിക്കാനിറങ്ങുന്ന മലയാളികളും ഉണ്ട് .. കുറച്ചു പേരുടെ അനുഭവങ്ങൾ കേൾക്കാം ...
ഓസ്‌ട്രേലിയന്‍ വിസയ്ക്ക് അപേക്ഷിക്കുമ്പോള്‍ ഇംഗ്ലീഷ് പ്രാവീണ്യം തെളിയിക്കുന്നതിന് TOEFL iBT യും PTE യും അംഗീകരിച്ചു തുടങ്ങി. നവംബര്‍ 23 മുതലാണ് ഈ ഇംഗ്ലീഷ് പരീക്ഷകളും ഓസ്‌ട്രേലിയന്‍ കുടിയേറ്റകാര്യവകുപ്പ് അംഗീകരിച്ചത്. ഇതോടെ IELTS ന് ഈ മേഖലയിലുണ്ടായിരുന്ന കുത്തക അവസാനിക്കുകയാണ്. 2015 ജനുവരി ഒന്നു മുതല്‍ കേംബ്രിഡ്ജ് ഇംഗ്ലീഷ് അഡ്വാന്‍സ്ഡ്, അഥവാ CAE പരീക്ഷയും കുടിയേറ്റകാര്യ വകുപ്പ് അംഗീകരിക്കും. ഏതെല്ലാം വിസകള്‍ക്കാണ് പുതിയ ഇംഗ്ലീഷ് പരീക്ഷകള്‍ അംഗീകരിക്കുകയെന്നും, അതിനു ലഭിക്കേണ്ട സ്‌കോറുമെല്ലാം മെല്‍ബണിലെ മൈഗ്രേഷന്‍ കണ്‍സല്‍ട്ടന്റ് വിവേക് ശിവരാമന്‍ മുമ്പ് എസ് ബി എസ് മലയാളം റേഡിയോയിലൂടെ വിവരിച്ചിരുന്നു. ആ വിശദാംശങ്ങള്‍ ഒന്നു കൂടി കേള്‍ക്കാന്‍ മുകളിലെ പ്ലേ ബട്ടന്‍ ക്ലിക്ക് ചെയ്യുക.
രാഗവിസ്താരത്തിന്റെ മറ്റൊരധ്യായത്തിൽ വലച്ചി എന്ന മനോഹരമായ രാഗത്തെക്കുറിച്ച് വിശദീകരിക്കുന്നു സിഡ്നിയിൽ സംഗീതധ്യാപികയായ പ്രേമ അനതകൃഷ്ണൻ.
കഴിഞ്ഞയാഴ്ച്ച വിക്ടോറിയയിലെ പബ്ലിക്‌ സ്കൂളുകളുടെ ഏഴാം ഗ്രേഡ് വിഭാഗത്തിൽ ഒരു മലയാളി ഉൾപ്പെട്ട ടീമാണ് ടേബിൾ ടെന്നീസിൽ സ്റ്റേറ്റ് ചാമ്പ്യൻമാരായത്. വാർനംബൂൾ കോളേജിൽ പഠിക്കുന്ന പ്രതീക് ജോസിയെ പരിചയപെടാം ...
വിദേശത്തു ജീവിച്ചു കുറച്ചുനാൾ കഴിയുമ്പോൾ, ഇനി നാട്ടിൽ പോയി സ്ഥിരതാമസമാക്കിയാലോ എന്ന ചിന്ത നമ്മളിൽ പലർക്കും ഉണ്ട്. എന്നാൽ നാട്ടിൽ തിരിച്ചു ചെന്നാൽ എന്ത് ചെയ്യും, കുട്ടികളുടെ ഭാവിയെ അത് ബാധിക്കുമോ എന്നൊക്കെയുള്ള ആകുലതകളാണ്. നാട്ടിലേക്ക് തിരികെ പോകാൻ ആഗ്രഹിക്കുന്നവർ അറിഞ്ഞിരിക്കേണ്ട കുറച്ചു കാര്യങ്ങൾ, 'God's Own Office' എന്ന പുസ്തകത്തിൻറെ രചയ്‌താവും, 'Jackfruit365' എന്ന വ്യവസായ സംരംഭത്തിന്റെ ഉടമയുമായ ജെയിംസ്‌ ജോസഫ്‌ മൂലെക്കാട്ട് വിവരിക്കുന്നു. ഈ അഭിമുഖം നമുക്കൊന്ന് കേട്ട് നോക്കിയാലോ....
മലയാളത്തിൻറെ എക്കാലത്തെയും ആക്ഷൻ ഹീറോ ആയിരുന്ന നടൻ ജയൻ മരിച്ചിട്ട് നവംബർ 16 -ന്, മുപ്പത്തിനാല് വർഷം പിന്നിട്ടു. ജയന്റെ അവസാന ചിത്രമായ കോളിളക്കത്തിന്റെ പ്രൊഡക്ഷൻ എക്സിക്യുട്ടീവ് ആയിരുന്ന ശ്രീ കള്ളിയൂർ ശശിക്ക് ഇന്നും അത് മായാത്ത ഓർമയായി അവശേഷിക്കുന്നു. ജയൻറെ മരണത്തിനു സാക്ഷ്യം വഹിച്ചതിന്റെ ഓർമ്മകൾ, ശ്രീ കള്ളിയൂർ ശശി എസ് ബി എസ് മലയാളവുമായി പങ്കുവച്ചിരുന്നു. നമുക്ക് അതൊന്നു കേട്ട് നോക്കാം.....
നാട്ടിലായാലും വിദേശത്തായാലും കൃഷിയോടും കൃഷിയുമായി ബന്ധപ്പെട്ട കാര്യങ്ങളോടും വളരെയധികം താൽപര്യം ഉള്ളവരാണ് മലയാളികൾ. അതുകൊണ്ടുതന്നെ ഇവിടെ വീടിനു പുറകിൽ ഉള്ള സ്ഥലങ്ങളിൽ പച്ചക്കറികളും പഴങ്ങളും മറ്റും കൃഷി ചെയ്യാറുണ്ട് ഓസ്ട്രേലിയൻ മലയാളികൾ. അടുക്കളത്തോട്ടങ്ങളില്‍ കൃഷി ചെയ്യുമ്പോൾ ശ്രദ്ധിക്കേണ്ട കാര്യങ്ങളെക്കുറിച്ച് മെൽബണിലുള്ള പ്രിൻസ് ചാണ്ടി വിശദീകരിക്കുന്നത് ഒന്ന് കേട്ട് നോക്കു ...
ഇന്ത്യൻ പ്രധാനമന്ത്രി നരേന്ദ്ര മോദിയുടെ ചരിത്രപ്രധാനമായ ഓസ്ട്രേലിയ സന്ദർശനത്തിലെ വിവിധ ചടങ്ങുകളിൽ നിരവധി മലയാളികൾ പങ്കെടുത്തിരുന്നു. മോദിയുടെ ഓസ്ട്രേലിയ സന്ദർശനത്തിന്റെ പ്രസക്തിയെക്കുറിച്ച് ചടങ്ങുകളിൽ പങ്കെടുത്തവർ അഭിപ്രായപ്പെടുന്നു....
മെൽബണിൽ നിന്ന് സിഡ്നിയിലേക്ക് നരേന്ദ്ര മോദിയെ വരവേൽക്കാനായി ഒരുക്കിയ മോദി എക്സ്പ്രസ്സ്‌ ട്രെയിനിൽ SBS Hindi യുടെ ജിറ്റാർത് ഭാരദ്വാജ് യാത്ര ചെയ്തിരുന്നു. മോദി എക്സ്പ്രെസ്സിൽ നിന്നുള്ള വിശേഷങ്ങൾ ...
നമ്മുടെ കേരളത്തിൽ തുടങ്ങി ഇപ്പോൾ ഇന്ത്യയുടെ പല ഭാഗങ്ങളിലും ചുംബന സമരം ഒരു സംസാരവിഷയം മാത്രമല്ല ഒരു സമരമുറയായി തന്നെ പലരും ഉപയോഗിക്കുന്നു പ്രത്യേകിച്ച് വിദ്യാർഥികൾ. എന്നാൽ ഈ സമരശൈലി നമ്മുടെ സംസ്കാരത്തിനും സാമൂഹിക രീതികൾക്കും എതിരാണെന്ന് അനവധി ആളുകൾ കരുതുന്നു. ചുംബന സമരം അഥവാ കിസ്സ്‌ ഓഫ് ലവ് എന്ന വിഷയത്തിൽ ഓസ്ട്രേലിയയിലെ മലയാളികൾ ചർച്ചയിൽ പങ്കെടുക്കുന്നു.
നവംബർ മാസം പലതരം മീശ വയ്ക്കുന്നവരെ നിങ്ങൾ ശ്രദ്ധിച്ചിട്ടുണ്ടോ? ഇതിന്റെ പിന്നിലെ നല്ല ഉദ്ദേശ്യത്തെ ക്കുറിച്ചു നിങ്ങൾക്കറിയാമോ ? ഈ മീശക്കു പിന്നിലും കുറച്ചു നല്ല ഉദ്ദേശങ്ങളുണ്ട്‌ .ഇതിൽ മലയാളികളും നല്ലൊരു പങ്കു വഹിക്കുന്നു. നവംബർ മാസത്തിലെ മൊവംബറിൽ പങ്കെടുക്കുന്ന മലയാളികളെക്കുറിച്ചും, ഇതിനു പിന്നിലെ നല്ല ഉദ്ദേശ്യത്തെക്കുറിച്ചുമുള്ള റിപ്പോർട്ട്‌ നമുക്കൊന്ന് കേട്ടുനോക്കിയാലോ..
എല്ലാവരും തന്നെ ഇപ്പോൾ മൊബൈൽ ഫോണും ടാബ്ലെറ്റും മറ്റും ഉപയോഗിക്കുന്നവരാണ്. ഇവയിലൊക്കെ നാം പലതരം ആപ്പുകളും ഉപയോഗിക്കാറുണ്ട്. എന്നാൽ ഇവയൊക്കെ സുരക്ഷിതമാണോ എന്ന് നിങ്ങൾ ചിന്തിച്ചിട്ടുണ്ടോ? വിവിധ തരം ആപ്പുകൾ ഉപയോഗിക്കുമ്പോൾ ശ്രദ്ധിക്കേണ്ട കാര്യങ്ങളെക്കുറിച്ച് മെൽബണിൽ ഐ ടി മേഖലയിൽ പ്രവർത്തിക്കുന്ന ശ്രീകാന്തുമായുള്ള അഭിമുഖം നമുക്കൊന്ന് കേട്ട് നോക്കാം ...
ആദ്യമായി ഓസ്ട്രേലിയയിൽ എത്തുമ്പോൾ നമ്മൾ കാണുന്ന ഒരു കാര്യം ഇവിടെ ഒരു കുടുംബത്തിലെ ഓരോ വ്യക്ത്തിക്കും ഓരോ കാറാണ് എന്നത്. അത്ര പ്രധാനപ്പെട്ട ഒരു കാര്യമാണ് കാറുണ്ടായിരിക്കുക എന്നത്. പലപ്പോഴും സെക്കന്റ്‌ ഹാൻഡ് കാറ് വാങ്ങിക്കാനാണ് പുതുതായി ഓസ്ട്രേലിയയിൽ എത്തുന്നവർക്ക് സാധിക്കുക. സെക്കന്റ്‌ ഹാൻഡ് കാറുകൾ വാങ്ങിക്കുമ്പോൾ പല പ്രശ്നങ്ങളിലും ചെന്ന് പെടാം. ഇതേകുറിച്ച് ഈ മേഖലയിൽ പരിചയസമ്പത്തുള്ള ജോമോൻ ഫ്രാൻസിസ് വിവരിക്കുന്നു
ഓസ്ട്രേലിയയിലെ മലയാളി സമൂഹം നടത്തുന്ന പരിപാടികൾ എല്ലാംതന്നെ എസ് ബി എസ് മലയാളം പ്രക്ഷേപണം ചെയ്യാറുണ്ട്. അത്തരത്തിൽ സിഡ്നി മലയാളീ അസോസിയേഷൻ (Sydmal) നടത്തിയ കേരള പിറവി ആഘോഷം മലയാള ഭാഷയ്ക്ക്‌ ഊന്നൽ കൊടുത്തുകൊണ്ടുള്ളതായിരുന്നു. പരിപാടിയെ കുറിച്ചുള്ള റിപ്പോർട്ട്‌ നമുക്കൊന്ന് കേട്ട് നോക്കാം ...
വിവിധ മേഖലകളിൽ വിജയം കൈവരിച്ച ഓസ്ട്രേലിയൻ മലയാളികളെ എസ് ബി എസ് മലയാളം ശ്രോതാക്കൾക്കു പരിചയപ്പെടുത്താറുണ്ട്. ജോലിയും, സ്വന്തം പ്രവർത്തിമേഖലയും ഉപേക്ഷിച്ച് കൃഷിക്കായി സമയം മാറ്റിവച്ച കുറച്ചു പേരെ എസ് ബി എസ് മലയാളം പരിചയപ്പെടുത്തുന്നു. ക്വീൻസ് ലാൻഡിൽ വാഴയും, നാടൻ കിഴങ്ങുവർഗങ്ങളും മറ്റും കൃഷി ചെയ്യുന്ന ഈ മലയാളികളെക്കുറിച്ചുള്ള റിപ്പോർട്ട്‌ ഒന്ന് കേട്ട് നോക്കൂ ...
ഓസ്ട്രേലിയയിൽ ചിലവ് ചുരുക്കാൻ സോളാർ പാനലുകൾ പലരും ഉപയോഗിക്കുന്നു. സോളാർ പാനലുകൾ ഘടിപ്പിക്കുവാൻ ആലോചിക്കുന്നവർ അറിഞ്ഞിരിക്കേണ്ട കുറച്ചു കാര്യങ്ങൾ പങ്കു വയ്ക്കുകയാണ് മെൽബണിൽ ഇലക്ട്രിക്കൽ എൻജിനിയറായ ജോണ്‍സൻ കാനുകാടൻ.
കേരളം പിറക്കുന്നതു 1956 നവമ്പർ ഒന്നിന് മലബാറും കൊച്ചിയും തിരുവിതാംകൂറും ഒന്നായപോള്ളാണല്ലൊ. കേരളപ്പിറവിക്കു മുൻപ് എങ്ങനെയായിരുന്നു നമ്മുടെ മലയാളനാട്. ഇതേ കുറിച്ച് അറിയാൻ ഏറ്റവും നല്ലത് അന്നത്തെ തലമുറയിൽ നിന്ന് തന്നെയല്ലേ. ഓസ്ട്രേലിയയിലെയും കേരളത്തിലെയും മലയാളികൾ ഓർമകൾ പങ്കു വക്കുന്നു....
ഓസ്ട്രേലിയൻ പര്യടനം നടത്തുന്ന ഒട്ടു മിക്ക പ്രശസ്ത വ്യക്തികളെയും എസ് ബി എസ് മലയാളം പരിചയപ്പെടുത്താറുണ്ട്. ഈ മാസം ഓസ്ട്രേലിയ സന്ദർശിച്ച പ്രശസ്ത ഗായകൻ അഫ്സലുമായി എസ് ബി എസ് മലയാളം നടത്തിയ അഭിമുഖം കേട്ട് നോക്കു . ...
ചെറുപ്പം മുതൽ സൈക്കിളിനെ ആശ്രയിക്കുന്നവരാണ് ഓസ്ട്രേലിയൻ മലയാളികൾ. ഓസ്ട്രേലിയയിൽ എത്തിയ ശേഷം നിങ്ങൾ സൈക്കിൾ ഉപയോഗിക്കാറുണ്ടോ? വ്യായാമത്തിനും, അവശ്യ കാര്യങ്ങൾക്കുമായി ഇവിടെയും കുറച്ചു മലയാളികളെങ്കിലും സൈക്കിളിനെ ആശ്രയിക്കുന്നുണ്ട്. ഇതേക്കുറിച്ച് എസ് ബി എസ് മലയാളം നടത്തിയ അന്വേഷണത്തിന്റെ റിപ്പോർട്ട്‌ നമുക്കൊന്ന് കേട്ട് നോക്കാം..
കഴിഞ്ഞ വര്ഷം വിക്ടോറിയൻ സ്കൂൾ ഓഫ് ലാങ്ങ്വെജസിന്റെ അംഗീകാരത്തോടെ മെൽബണിലെ എപ്പിങ്ങിൽ ഒരു സ്കൂളിൽ മലയാള ഭാഷാ പഠനം തുടങ്ങാൻ അനുമതി ലഭിച്ചിരുന്നു. അതിനു അടുത്ത പടി എന്ന നിലയിൽ, ഈ വര്ഷം മെൽബണിലെ Hampton Park Secondary College-ൽ മലയാളഭാഷാ പഠനത്തിന് വി എസ് എൽ അംഗീകാരം കൊടുത്തിരിക്കുന്നു. മലയാളം ക്ലാസ്സിലേക്കുള്ള റെജിസ്ട്ട്രേഷൻ വി എസ് എൽ ആരംഭിച്ചിട്ടുണ്ട്.ഇതേ കുറിച്ച് Hampton Park Secondary College- ഇൽ പ്രവർത്തിക്കുന്ന മനോജ്‌ കുമാർ എസ് ബി എസ് മലയാളത്തോട് വിശദീകരിക്കുന്നു.
ഹാലോവീൻ ആഘോഷങ്ങൾ കുടിയേറി പാർക്കുന്ന നമ്മൾ മലയാളികൾക്ക് നാട്ടിലെ ആഘോഷ രീതികളിൽ നിന്നും തികച്ചും വ്യത്യസ്തമായ അനുഭവമാകാം. മലയാളികൾ വലിയ രീതിയിൽ ഹാലോവീനാഘോഷങ്ങളിൽ പങ്കെടുക്കാറില്ലെങ്കിലും, പല മലയാളി കുട്ടികളും ഈ ആഘോഷങ്ങൾ ആസ്വദിക്കുന്നു. ഹാലോവീനാഘോഷത്തെ കുറിച്ച് ഒരു റിപ്പോർട്ട്‌ കേൾക്കാം.
കേരളത്തിൽ നിന്ന് ഓസ്ട്രേലിയയിൽ എത്തുന്ന നമ്മൾ മലയാളികൾക്ക് നാട്ടിലെ സംസ്കാരത്തിൽ നിന്നും ബന്ധുക്കളിൽ നിന്നുമൊക്കെ അകന്നു ജീവിക്കേണ്ടിവരുന്നു. ഇവിടെയത്തുന്ന മലയാളി പുതിയ ജീവിതരീതികളിൽ നിന്ന് എന്ത് നേടുന്നു, അതുപോലെ ഇവിടെയുള്ള വിവിധ സംസ്ക്കാരങ്ങളുമായി ഇടപഴകാൻ ശ്രമിക്കാറുണ്ടോ? ഇതെക്കുറിച്ച് ഓസ്ട്രേലിയയിലെ വിവിധ ഭാഗങ്ങളിലുള്ള കുറച്ചു മലയാളികൾ അഭിപ്രായപ്പെടുന്നു. നമുക്ക് ഇതൊന്നു കേട്ടുനോക്കാം
എബോള ബാധയെ കുറിച്ച് നമ്മൾ വാർത്തകളിൽ വളരേയധികം കേൾക്കുന്നു. അടുത്തിടെ എബോള ബാധ ഓസ്ട്രേലിയയിൽ എത്താനുള്ള സാധ്യതകളെ കുറിച്ചും കേട്ടു. ഈ സാഹചര്യത്തിൽ എബോള രോഗത്തെക്കുറിച്ച് കൂടുതൽ അറിവ് ഉണ്ടാകുന്നതിനു കാൻബറയിലുള്ള Dr. ലാജി മാത്യുമായി സംസാരിക്കുകയാണ് നമ്മൾ ...
ആഘോഷങ്ങളുടെ കാര്യത്തിൽ എപ്പോഴും മുൻപന്തിയിൽ നിൽക്കുന്നവരാണ് ഓസ്ട്രേലിയൻ മലയാളികൾ. വടക്കേന്ധ്യയിലാണ് ദീപാവലി പ്രധാനമായും ആഘോഷിക്കുന്നതെങ്കിലും, മലയാളികൾ ഇത് ഉത്സവലഹരിയിൽ കൊണ്ടാടുകയാണ് ഇവിടെ. ഓസ്ട്രേലിയയിൽ ദീപാവലി ആഘോഷിക്കുമ്പോൾ നാട്ടിൽ നിന്നും എന്തൊക്കെ വ്യത്യാസങ്ങൾ അനുഭവപ്പെട്ടു എന്ന് കേട്ട് നോക്കാം...
മെൽബണിൽ ഒക്ടോബർ 11-ന് ഒരു മലയാളി യുവാവ് കൊല്ലപ്പെട്ടു. ഇതേക്കുറിച്ച് എസ് ബി എസ് മലയാളം അന്വേഷിച്ചു, തുടർന്ന് ലഭിച്ച വിവരങ്ങൾ എസ് ബി എസ് മലയാളം എക്സ്ക്ലുസിവ് ന്യൂസ്‌ ആയി പുറത്തു വിട്ടിരുന്നു. കേരളാ മുഖ്യമന്ത്രി ഉമ്മൻ ചാണ്ടി എസ് ബി എസ് മലയാളത്തിനു നൽകിയ പ്രത്യേക അഭിമുഖത്തിൽ ഇതേക്കുറിച്ച് പ്രതികരിച്ചു. ആ റിപ്പോർട്ട്‌ നമുക്കൊന്ന് കേട്ട് നോക്കാം .
ഇപ്പോള് ദീപാവലി ആഘോഷങ്ങളുടെ സമയമാണല്ലോ. സിഡ്നിയിലെ പ്രധാന ദീപാവലി ആഘോഷം കഴിഞ്ഞ ഞായറാഴ്ചയായിരുന്നു നടന്നത്. സിഡ്നി പരാമറ്റ പാർക്കിലെ ദിപാവലി ആഘോഷങ്ങളിൽ എസ് ബി എസ് റേഡിയോയും പങ്കാളിയായിരുന്നു. പാരമറ്റ പാർക്കിലെ ദീപാവലി വിശേഷങ്ങൾ കേൾക്കാം.
ഒസ്ടിയോപോറോസിസ് എന്ന അവസ്ഥയെക്കുറിച്ച് നിങ്ങൾ അവബോധരാണോ ? മലയാളികളായ നമ്മളിലും ഇതിനു സാധ്യതകളേറെയാണെന്നാണ് പഠനങ്ങൾ തെളിയിച്ചിരിക്കുന്നത്. ഒസ്ടിയോപോറോസിസിനെ കുറിച്ചും ഇതിന്റെ സാധ്യതകളെക്കുറിച്ചും വിശദീകരിക്കുന്നു മെൽബണിൽ ഓർത്തോപീഡിക് സർജനായ ഡോ രാഘവൻ ഉണ്ണി .
</pre></body></html>
