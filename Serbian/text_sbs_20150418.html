<html><head><meta http-equiv="Content-Type" content="text/html;charset=UTF-8"></head><body bgcolor="#ffffff"><pre>
Ботокс је прва линија одбране у борби против бора. Дејство ботокса се зансива на томе шта ова супстанца онемогућава да нервни импулси са нервних влакана пређу на мишић, па тако спречава мишићну контракцију. Ботокс се најчешће користи у третманима за подмлађивање и уклањање бора међутим, да ли сте знали да се Ботокс такође користи и у терапијама и третманима у Неурологији. О врстама неуролошких терапија и третмана коришћења ботокса Александар Живковић је разговарао са редовним професором неурологије са Сиднејског Универзитета Др Остојом Вучићем.
Марс-Jeдан је непрофитна организација базирана у Холандији која је понудила планове за слање прве мисије на Mарс, чији би циљ био стварање прве људске колоније на Црвеној планети до 2027. 51-годишња Српкиња Љубинка Николић нада се карти за Марс у једном правцу, пошто је ушла у ужи избор од 100 кандидата за ову мисију. Укупно 200,000 људи се пријавило на конкурс.
Скоро 170.000 расељених лица напустило је Европу после Другог светског рата да би пронашли нови живот у Аустралији. Међу усељеницима који су прошли кроз ДП усељеничке кампове између 1945. и 1961. године био је и покојни господин Бранивоје Кулић. Тим поводом Александар Живковић разговарао је са његовом супругом госпођом Вједунком Вацлавек Кулић.
Нишлијка Драгана Родић, пре 16 година је после тешке саобраћајне несреће остала непокретна и у инвалидским колицима и била прва особа са простора бивше Југославије која је у Кини била подвргнута експерименталној методи лечења матичним ћелијама. Али, Драгани све то није била препрека да заврши факултет, оснује хуманитарну фондацију, уда се за нишког музичара Милоша Аранђеловића и роди сина Михајла који сада има три године, да се бави и јахањем, да вози аутомобил, напише и објави књигу "Сплет околности", па чак и да скочи падобраном са 3.500 метара висине. Драганино гесло је да је живот леп какав год да је,а да и особе са ивалидитетом не треба само да траже него и да освајају своје "место под сунцем".Зато њена агилност, дежурни осмех и оптимизам покрећу и охрабрују, а делују подстицајно и лековито на душе оних инвалида чији је физички хендикеп рађао малодушност према животу.
„Изборно право и дијаспора - који су разлози што српски грађани широм света не користе своје право гласа" била је тема округлог стола са кога нам је извештај послао Хранислав Николић. Mедијски спонзор je био лист Српски Gлас из Мелбурна.
Ружичаста боја била је симбол током опроштаја пријатеља и породице од 17-годишње девојке из Мелбурна Маше Вукотић. Јавна сахрана је обављена на гробљу у Спрингвејлу у 9.30 јутрос. Машини родитељи и пријатељи описали су је као драгу и паметну девојку која је волела живот и имала пред собом светлу будућност, која је брутално прекинута. У суботу ће у парку Queen Victoria Gardens бити одржан још један јавни опроштај од Маше под називом Princess Marci's Royal Parade. Полиција је отужила Шона Прајса за Машино убиство и он пред судом треба да се појави 26. јуна.
Да ли имате практично искуство у вођењу радио програма? Да ли течно говорите српски? Да ли имате жељу да укључите своју заједницу у питања која утичу на њу овде у Аустралији? Ако сте одговорили позитивно на сва ова питања, можда сте ви особа коју тражимо. SBS Radio Audio and Language Content Division, тражи за повремени рад, продуценте за програм на српском језику. Као део тима, ви бисте били укључени у креирање и емитовање радио садржаја за заједницу српског говорног подручја. Ви ћете морати да истражујете, пишете, приозводите, монтирате, преводите и претстављате садржаје радио програма уживо и онлине. Идеалан кандидат за нас је вешт у писаном и говорном српском и енглеском језику (успешан кандидат ће морати да положи језички тест) и пожељно је да има искуство у новинарству и емитовању. Ова позиција подразумева рад према распореду и кандидати треба да буду спремни на рад у сменама које укључују вечерњи рад и рад преко викенда. Напомињемо да ми не нудимо трајну позицију у овом тренутку, међутим имамо неколико могућности за заменски, повремени рад. Ако поседујете снимак свог гласа у мп3 формату, али да не буде фајл већи од 5 мега бајта, молимо вас да га пошаљете директно нашем извршном продуценту на адресу Biljana.Ristic@sbs.com.au За више информација о овој позицији посетите наш вебсајт или контактирајте Биљану Ристић на 03/ 9949 2275 Пријаве морају стићи онлине до 17 часова у петак 27. марта 2015 године. Апликације са одговорима на критеријуме за избор морају бити поднете на СБС вебсајту www.sbs.com.au/jobs .
О разликама између Аутизма и Аспергеровог синдрома као и о узроцима, симптомима и видовима лечења од последица Аутизма и или Аспергеровог синдрома, Александар Живковић је разговарао са неурологом и редовним професором Сиднејског Универезитета Др Остојом Вучићем.
Тесла Научна Фондација И Optimistic филм започели су aмбициозан пројекат за документарни филм-серију, и дигиталну платфрому под називом Теслин народ (Teslas People). Документарни филм (серијал) бави се доприносом свих знаменитих Срба, српске организације и цркве у САД током последњих 200 година. Продуценти пројекта су Жељко Мирковић и Никола Лончар.
Светски дан поезије 21. март обележен је у Београду и Пожеги, од 20. до 23. марта, у организацији Културног центра Београда, а овога пута био је пре свега усмерен на повезивање песништва, културе и образовања. Ову манифестацију главни град Србије приређује 15-ти пут. О данима поезије у Београду, Хранислав Николић разговарао је са Оливером Стошић Ракић, уредницом програма.
Живот није био лак за све оне људе који су се настанили у Аустралији у раним годинама после Другог светског рата. Међутим, сви су били захвални зато што им је дата друга шанса у животу и захвални Аустралији шта их је прихватила. Они су били поштени грађани ове земље који су радили напорно и никада нису примали никакву социјалну помоћ. О започињању новог живота наших миграната у Аустралији, Александар Живковић је разговарао са Госпођицом Ленком Барарон.
Бићемо прваци света је филм који говори о оснивачима чувене југословенске кошаркашке школе и првој златној медаљи освојеној на Светском првенству у Љубљани 1970. године. У филму игра многобројна глумачка екипа из региона, а главне улоге тумаче Страхиња Блажић, Милош Биковић, Марко Јанкетић и Александар Радојичић. Стефан Капичић прихватио је улогу свог оца, чувеног Драгана Капичића и о искуству на снимању филма разговарао је Петром Милинкоивићем.
21.март 2015 године обележава 10-годишњицу од када је установљен Међународни дан особа са Дауновим синдромом. Разне актвиности су организоване широм света како би се подигла свест јавности о том синдрому и како би се заговарала права и добробит особа које имају Даунов синдром. У Аустралији проценат беба које се роде са овим синдромом је приближно 1 у 1,100. Тај проценат је мањи од светског просека. Међутим, према последњим подацима више од 90 одсто жена у Аустралији се одлучи за побачај када током прегледа сазнају да ће беба имати Даунов синдром. Према прорачуну постоји око 13,000 људи у Аустралији који имају Даунов синдром. Каква помоћ је на располагању породицама из етничких заједница које имају дете са овим синдромом?
Човек који је показан на снимку који је полиција објавила, а за кога се сумња да има везе са убиством 17 годишње девојке Маше Вукотић из Мелбурна предао се полицији а полиција јавља да се истрага наставља. Свако ко има било какву информацију може назвати полицијску службу Crimestoppers на 1800 333 000. Маша Вукотић је била ученица девојачког колеџа Кентербери и ускоро је требалa да полаже матуру. Како наводе медији, реч је о девојци "из фамилије српског порекла која се доселила из Црне Горе". Маша је нападнута док је ходала стазом кроз Конунг крик линеар резерват у источном предграђу Мелбурна Донкастер, у 6.30 , у уторак поподне, објављују Вести. Разговарамо са новинаром Крисом Марковићем.
Бојана Стаменов представљаће Србију на Песми Евровизије 2015 са песмом "Цео свет је мој" а наступиће на првом полуфиналу 19.маја. РТС данас је објавила да ће Бојана певати енглеску верзију песме "Beauty Never Lies".
Дислексија је поремећај у учењу читања и поред постојања нормалне интелигенције, доброг вида и слуха, систематске обуке, адекватне мотивације и осталих повољних едукативних психолошких и социјалних услова. О узроцима, симптомима и видовима лечења дислексије, Александар Живковић је разговарао са неурологом редовним професором Др Остојом Вучићем.
Од половине прошле године у свим већим градовима Србије грађани су били у прилици да поводом обележавања 100 година од Првог светског рата виде ексклузивну изложбу под називом "Србија и Срби на филму у Првом Светском рату" која је значајан пројекат Југословенске кинотеке из Београда. Изложба ће под покровитељством Министарства културе Србије наставити свој "продужени живот" поставкама у иностранству пошто због чињенице да се јавности представљају до сада невиђени и непознати филмски кадрови, за њу влада велико интересовање у српској дијаспори. Поводом изложбе али и због значаја филмског и другог архивског блага којим располаже Југословенска кинотека, једна од угледних институција ове врсте у усвету, наш сарадник Милорад Додеровић разговарао је са Радославом Зеленовићем, који је на челу Кинотеке веше од две деценије.
Александар Живковић настаља серију интервјуа са Ленком Барарон и данашња тема je "Насељавање Српске емиграције у Аустралију". Аустралија је првобитно покренула циљањи имиграциони програм за избеглице Британског то јест aнгло-саксонског порекла, али је проширила овај програм крајем 1947.године и на избеглице другог порекла. Аустралија је прихватила укупно 182,159 избеглица, углавном пољског порекла и избеглице из балтичких земаља, али и избеглица из наших крајева. У данашњем прилогу биће речи о томе на које све проблеме су наши земљаци наилазили када су одлучили да се настане у Аустралији,
Госту у студију данас: Сава Максић. Сава је заједно са бившом супругом био ловац на крокодиле. Такође је имао уметничку галерију у Њујорку. Крајем 70их објавио је књигу о примитивној уметности Папуа Нове Гвинеје. Сад имa 89 година и каже да никад у животу није попио таблету. Напустио је бившу Југославију илегално, крајем 50их. Живео је у Аустрији и Немачкој пре доласка у Аустралију. Каже да је још као дечак имао сан да постане ловац на крокодиле у Аустралији и да му се тај сан обистинио.
Eвропска шампионка у скоку у даљ Ивана Шпановић и вицепрвак у бацању кугле Aсмир Kолашинац истакли су да су поносни што су освоjили медаље на дворанском првенству у Прагу и наjавили jош већи броj медаља за Србиjу на наредном шампионату у Београду. Шпановићева, коjа jе у Прагу освоjила прву златну медаљу на првенствима Eвропе, а укупно шесту за Србиjу, на конференциjи за медиjе рекла jе да jе поносна што ће титулу бранити у Београдскоj KOMБAНK арени. То је био повод да наш сарадник из Београда Петар Милинковић замоли Ивану за разговор.
Данас са Смиљаном Кошутић из Пореске управе Аустрлије разговарамо о новом систему за послодавце (SuperStream) који могу да користе при уплаћивању у пензионе фондове запослених.
Аустралијаки научници су добили прву сталну лабораторију на броду, како би проучавали утицај - и природне окенске емисије и људске емисије на састав ваздуха изнад Јужног океана, извештава Институт за живoтну средину при Технолошком универзитету Квинсланда. Истраживањем ће се добити најкомплетнија могућа слика атмосфере изнад Јужног океана до сада и побољшаће нашу способност да предвиђамо будуће временске и климатске промене у Аустралији, мерећи и најмање честице у атмосфери, у пречнику мање од власи људске косе, а које имају значајан утицај и на људско здравље и на климу. Доктор Robyn Schofield са Мелбурн универзитета, предводио је тим аустралијских научника који су поставили 10 метеоролошких балона радећи на броду под веома тешким временким условима који владају над Јужним океаном. Доктор Зоран Ристовски је био део тима који је постављао истраживачку аеросолску лабораторију. Он је за наш програм ексклузивно рекао више о експедицији.
ГИХТ, познат и као костобоља, један је од најуобичајенијих облика артритиса и може да буде неподношљиво болан. О томе како долази до овог обољења, како се оно дијагностикује, који су главни фактори ризика за његово настајање и како се оно лечи, Александар Живковић је разговарао са Доктором Велиборoм Тодоровићем.
У Скупштини Србије отворена је изложба "Помоћ Аустралијанки Србији током Првог светског рата" која сведочи о храбрим женама, које су несебично помагале српском народу у једном од најтежих периода у српској историји. Поставку од 22 фотографије изложених у скупштинском холу, отвориле су председница парламента Маја Гојковић и амбасадорка Аустралије Џулија Фини.
У Галерији Чедомир Крстић у Пироту 5. марта је свечано отворена изложба слика аустралијских Абориџина под називом Богатство духа, као и пратећа изложба пиротских и стапарских ћилима. Организатори изложбе су Амбасада Аустралије у Србији и Општина Пирот у сарадњи са Галеријом Чедомир Крстић и удружењем за неговање и очување старих и уметничких заната "Грлица", Градом Сомбором, НАЛЕД-ом и Етно Мрежом. Изложба има додатни значај имајући у виду потписан споразум о сарадњи између Општине Пирот и Града Сомбора уз покровитељство Амбасаде Аустралије на ревитализацији ћилимарства, а у циљу размене искустава у изради и очувању мотива са пиротског и стапарског ћилима.
Документарни филм "Други сусрет" Жељка Митровића, који говори о необичном пријатељству насталом између пуковника противваздушне одбране бивше југословенске војске Золтана Даниа и америчког пилота Дејла Зелка, који је 27. марта 1999. пилотирао америчким бомбардером Ф-117, који је оборен изнад Буђановца у Војводини, већ је приказан на многим фестивалима у Америци, добио је многе награде а био је и срспки кандидат за Оскара у категорији документарних филмова.
Настављајући серију о ДП логорима после Другог светског рата са госпођицом Ленком Барарон разговарамо о животу људи из бивше Краљевине Југославије у Schill-и кампу у Braunschveig-у, као и о њиховом културном и социјалном животу пре доласка у Аустралију, Највећи број људи из бивше Краљевине Југославијe је завршио у Schill-и кампу у британској зони, мада су неки распоређени и по други мкамповима.
Дан жена установљен је на Другој међународној конференцији жена социјалиста, 8. марта 1910. године у Копенхагену, на иницијативу Немице Кларе Цеткин, тадашње лидерке женског радничког покрета. Тај празник обележава се у знак сећања на демонстрације америчких радница у Чикагу 1909. године и њујоршки марш више од 15.000 жена које су тражиле краће радно време, боље плате и право гласа. Дан жена први пут је обележен 1911. године у Аустрији, Немачкој, Швајцарској и Данској, а тог дана је у тим земљама више од милион жена и мушкараца присуствовало скуповима на којима је захтевано да жене гласају на изборима, да им се омогући да заузимају јавне положаје, да имају право на рад и стручно образовање. Демонстрације радница одржавале су се у скоро свим већим европским градовима, сваке године до 1915. године и ширења Првог светског рата, а главни захтев тих маршева био је да европске земље коначно уведу универзално право гласа. Славећи међународни дан жена 2015 УН подвлаче значај историјске Пекиншке дакларације и платформе за спровођење акција коју је потписало 189 влада широм света још пре 20 година. То је мапа која је предвидела реализацију права жена у чијем остварењу на жалост има још много тога да се урди.
Guy Sebastian биће први Аустралијанац икад који ће се такмичити на песми Евровизије. То је јутрос објављено на СБС телевизији ,током специјалног директног преноса из сиднејске опере. Аустрија је Аустралији доделила специјалну дозволу за такмичење, без претходних квалификација, односно wild-card и Guy Sebastian ће наступити у главном финалном такмичењу у Бечу. Гледаоци у Аустралији ће моћи ове године директно да гледају пренос два полуфинална такмичења и финала, по први пут икад и ... по први пут ће имати право да званично гласају за победника.
Постнатална депресија је депресивно стање које може да погоди жену после порођаја. О њеним врстама, узроцима, дијагностиковању као и терапијама , Александар Живковић је разговарао са Др Велибором Тодоровићем из Сиднеја.
После војних операција у Другом светском рату, етничког чишћења, геноцида и општег страха милиони људи, извађени из корена, били су приморани да напусте своје домове и да постану расељена лица. Иницијалне војне мисије савезника повезане са командама британске, француске и америчке војске пружале су помоћ и у разврставању и класификовању људи према националности, у такозваним ДП логорима. О историји ДП логора у Немачкој и изазовима са којима су се суочавали наши земљаци пре доласка у Аустралију, Александар Живковић направио је серију разговара са Ленком Барарон. Ово је први у низу тих интервјуа, које ћемо емитовати понедељком.
Срби у диjaспoри и рeгиoну нису дoвoљнo инфoрмисaни o дeшaвaњимa у мaтици, кao штo ни мaтицa нeмa дoвoљнo инфoрмaциja o дeшaвaњимa у диjaспoри, пoсeбнo у рeгиoну, рeчeнo je нa сeдници скупштинскoг Oдбoрa зa диjaспoру и Србe у рeгиoну, нa кojoj су прeдстaвници мeдиja из Србиje изнoсили прeдлoгe кaкo унaпрeдити ту oблaст.
Уметница Ема Варга поново излаже у Мелбурну, заједно са Евелин Данстан. Предивна уметност у стаклу биће изложена од вечерас, када је отварање у галерији Кира, на Тргу Федерације, у атријуму. У разговору са Емом сазнали смо да ће она још сутра (петак, 27. фебруар) бити присутна у галерији, и на располагању љубитељима уметности који би желели да разговарају са њом о изложеним експонатима и њеногм раду. Изложба траје до 22.марта.
Ханда опера на плутајућој позорници у сиднејској луци, постала је значајан део културног миљеа, комбинујући све најбоље што сиднејска опера нуди: оперска извођења светске класе, шампањац и најбоље светске кухиње. Аида је највећа опера икад изведена на оперској позорници а оперска певачица српског порекла Милијана Николић ове године наступиће у улози Амнерис. Аида се изводи од 27 марта.
Млади Нишлија Саша Пешић, без сталног запослења у Нишу, постао је половином јануара светски јунак , када се на друштвеној мрежи Youtube појавио снимак који га приказује како скаче са висине старог моста, гази кроз хладну Нишаву и спашава пса који се нашао изолован на једном узвишењу док су таласи хладне воде претили да га однесу. Саша иначе још од 2008. збрињава напуштене псе а сада у свом азилу надомак Ниша има чак 500 паса луталица. Саша је после борбе са градским власитма које су прошле године тражиле да расформира азил и напусти "узурпирано градско земљиште" ипак успео да задржи азил и то баш захваљујући видео снимку који је захваљујући друшвеним мрежама обишао свет, пошто је петицију која му пружа подршку потписало више стотина хиљада људи из читавог света. Са Сашом Пешићем разговарао је Милорад Додеровић.
Програм на енглеском Програм "Србија у Великом рату - аустралијска сведочења". који се у Ратном меморијалном центру у Мелбурну одржаo у суботу 21. фебруара.
Почетком јануара, Министар правде у влади републике Србије Никола Селаковић упутио је допис министру правде Аустралије Мајклу Кинану (Michael Keenan), у коме је затражио да се Хрватској не дозволи изручење Данијела Снедена, односно Драгана Васиљковића, познатог као Капетан Драган. Хрватска Данила Снедена потражује у вези оптужби за ратне злочине у периоду од 1991 до 1993 на подручју Хрватске. У ексклузивном интервјуу за СБС радио министар правде Србије Никола Селаковић истиче да су правосудни одрагни Србије спремни за сровођење кривичног поступка. против Васиљковића и додаје да је добио одговор од министра правде Аустралије Мајкла Кинана. Са министром Селаковићем у његовом кабинету у Београду разговарао је Хранислав Николић.
"Србија у Великом рату - аустралијска сведочења". То је назив програма који се у Ратном меморијалном центру у Мелбурну одржаo у суботу 21. фебруара , у организацији клуба Нови Сад, под покровитељством aмбасадора Републике Србије, Његове eкселенције г. Мирољуба Петровића а у сарадњи са Српским певачким друштвом, Аустралијско - српском асоцијацијом професионалаца, СПЦ и школом Вук Караџић из Сент Албанса.
У данашњем здраственом додатку говоримо о разликама Остеопорозе и Остеопеније. О њиховим статистикама, начинима мерења, узроцима, дијагностиковању као и терапијама Александар Живковић је разговарао са Др Велибором Тодоровићем из Сиднеја.
Италијански културни инстирут покренуео је ове сезоне серију концерата под насловом "Vivacissimo". Овај пројекат представиће публици, током 2015, међународно признате музичаре али и младе таленте који већ граде своју интернационалну каријеру. На клавирском рециталу који ће се одржати вечерас у Италијснаком културном институту, у 18 часова наступиће Mauro Cecchin, Италијан и Ана Вујошевић Црногорка. Они су били гости у сиднејском студију. Сања Дамић је разговарала са њима.
Статистички речено, између 8 и 12 одсто нас ће се суочити са периодом депресије пре краја године, а према подацима канцеларије за националну статистику. Али многи од нас никада неће бити дијагностиковани. Без обзира на многе акције подизања свести о проблему менталних болести, људи могу да живе са низом симтома а да не сматрају да су депресивни. Др Благоје Куљић рекао нам је више о симтомима депресије и о самој болести.
Гости у студију: Милан Стојков, уметник из Сомбора, Слободан Јерковић, новинар и уредник часописа "Култура" и Никола Стојадиновић, оснивач часописа "Култура" и председник Српског кљижевног уружења Др. Урош Станковић из Сиднеја. Повод је изложба Милана Стојкова "Краљеви Србије" која је поводом Дана државности Србије била постављена у Амбасади Србије у Камбери а затим у ССЦ у Мелбурну.
Доцент доктор Данијела Камбасковић, некада је предавала на студијама за изучавање Шекспира и ренесансе на Универзоитету Западне Аустралије а сада је научни сарадник у Центру за истраживање историје емоција Универзитета Западне Аустралије. Она је недавно завршила едитовање књиге под називом "Спрега душе, ума и тела, од Платона до просветитељства", која је издата у Спрингерс серији историје филозовије ума. У интервјуу за СБС на српском језику др. Камбасковић је рекла да је у књизи обухваћена једна велика временска област која обухвата двадесет векоава, у којој су научници из шест земаља, њих осамнаест, говирили о ономе где виде да се спреге душе, ума и тела јављају у трактатима, делима или сликама у овом периоду. Научници из Аустралије, Белгије, Холандије, Уједињеног Краљевства, Канаде и Сингапура дали су свој допринос у стварању књиге.
Да ли сте се икад запитали колико држава постоји на свету. Ако волите путовања онда је ово штиво за вас. Професор Миодраг Цолић је посетио 193 државе света, регистраоване чланице УН и сада је написао књигу о томе, под називом: Мој пут око света". Кењига је штампана на српском и енглеском.
Косовски институт за јавно здравље прогласио је прошле недеље епидемију туларемије. Наиме институту је од 1. јануара до 10. фебруара пријављено 206 случајева туларемије, а од 1999. до сада забележено је 1.469 случајева те болести, углавном спорадичних, саопштио је Завод. Највећи број оболелих је на централном Косову, док је у другима деловима покрајине број оболелих мањи. Болест је регистрована у 19 општина. Највише оболелих је из општина Вучитрн, Обилић и Србица. Шта је у ствари туларемија. О овој болести и њеним карактеристикама Александар Живковић је разговорао са доктором Велибором Тодоровићем из Сиднеја.
Председник општине Рокдејл и опшртински саветници у сарањи са г. Миодрагом Пешићем, председником Асоцијације српске заједнице Аустралије организовали су прославу државности Републике Србије и церемонију дизања заставе. Генерални конзул Србије у Аустралији г. Бранко Радошевић извшио је церемонију дизања српске заставе у четвртак 12 фебруара. Нина Марковић присуствовала је догађају.
У суботу 14. фебруара од 19 часова у Српском спортском центру Кизбара одржаће се изложба уметничких радова уметника Милана Стојкова из Сомбора. Они који читају књижевни магазин "Кутура" имали су прилику да се делимично упознају са радом овог истакнутог уметника. Са њиме стиже и Слободан Јерковић- новинар и уредник часописа "Култура" и Никола Стојадиновић, председник Српског кљижевног уружења Др. Урош Станковић из Сиднеја. Улаз бесплатан.
Са Смиљаном Кошутић из Пореске управе Аустралије разговарали смо о порезу на робу и услуге (ГСТ). Дала је неке савете како да избегнете најчешће грешке које људи праве пријављујући свој ГСТ.
Трећи Фестивал српске културе у Сиднеју је одржан 7-8 фебруара. Два дана песме, игре, традиције, укусне хране, наградних игара и много више од тога. Нина Марковић била је на фетивалу и снимила много занимљивих интервјуа.
Разговор са новинаром и књижевником Марком Лопушином који ће објавити проширено издање книге Срби у Аустралији. Сања Дамић је разговарала са њим.
О разликама између Тремора и Паркинсонове болести као и о узроцима, симптомима и видовима лечења од последица тремора и или Паркинсонове болести, Александар Живковић је разговарао са неурологом и редовним професором Сиднејског Универезитета Др Остојом Вучићем.
Слушајте аудио запис програма на српском језику који је 7. фебруара емитован директно са Словенског фестивала палачинака Масленица.
СБС радио на српском језику данас је био домаћин драгим гостима из српске ваздухопловне компаније Ер Србија. Гости у студију су били извршни директор Ер Србије Дане Кондић, директорка корпоративних послова Маја Гедошев и једна од прве три жене пилота у историји цивилног ваздухопловства Србије Биљана Савић. Наш колега са ТВ Плус Џон Јеремић био је љубазан да дође са њима у студио СБС радија у Мелбурну. Разговор са Мајом Гедошев и Биљаном Савић можете слушати на ово млинку.
Уметница Мирјана Маргетић из Ђилонга поново нас je обрадовала лепом изложбом. Њена најновија изложба, која је отворена 1. фебруара у галерији art@wintergarden у Ђилонгу, инспирисана је женским ручним радовима и рукотворинама које слави и даје им снагу уметничких радова. Поред тога она истражује културне идентитете. Ово је Мирјанина трећа самостална изложба отакако је почела да излаже 2010. Галерија art@wintergarden поставила је изложбу 1. фебруара. и трајаће до 1. марта.
Познати Ватерполо тренер Срђан Марић од прошле године предводи Balmain Tigers Water Polo Club у Сиднеју у оквиру мушке националне лиге. Како је рекао за наш програм, нада се дужем останку у Аустралији иако је првобитно његово уговор био за сезону 2014-15. Срђан има тридесетогодишње искуство у овом спорту из Србије, Италије и Црне Горе.
Пресудом Међународног суда правде у Хагу окончан је правни спор између Србије и Хрватске, који је трајао више од петнаест година - одбачене су и хрватска тужба и српска противтужба за геноцид.
29.јануара је у просторијама Бељу библиотеке на Мелбурн универзитету извршена примопредаја вредне колекције српских књига, које је влада Србије поклонила као допринос истраживачком раду у подручју славистике на Мелбурн универзитету. Церемонија је одржана на Мелбурн универзитету у просторијама Бељу библиотеке. На церемонији је присуствовало преко 30 званица а говоре су одржали директор библиотеке г. Филип Кент, амбасадор Србије у Аустралији ЊЕ Мирољуб Петровић, председниk клуба Нови Сад и професорка Слободанкa Владив Главер са Монаш универзитета.
О великој депресији, њеним узроцима и облицима, разговарамо са психијатром др Благојем Куљићем, клиничким предавачем са Медицинског Факултета Универзитета у Сиднеју. Са њим разговара Александар Живковић.
Најбољи тенисер света Новак Ђоковић освојио је пети пут у каријери гренд слем титулу у Мелбурну! Он је у финалу савладао Британца Ендија Марија са 7:6 (7:5), 6:7 (4:7), 6:3, 6:0. Новак је тако дошао до 49. титуле у каријери, укупно осмог гренд слем трофеја. Меч су обележили и протести групе за права избеглица. Слушајте преглед догађаја свега што се синоћ дешавало.
Јуче (29.јануара) је у просторијама Бељу библиотеке на Мелбурн универзитету извршена примопредаја вредне колекције српских књига, које је влада Србије поклонила као допринос истраживачком раду у подручју славистике на Мелбурн универзитету. Церемонија је одржана на Мелбурн универзитету у просторијама Бељу библиотеке. На церемонији је присуствовало преко 30 званица а говоре су одржали директор библиотеке г. Филип Кент, амбасадор Србије у Аустралији ЊЕ Мирољуб Петровић, председниk клуба Нови Сад и професорка Слободанкa Владив Главер са Монаш универзитета. Књиге су поклон неколико библиотека: Народне библиотеке Србије, Библиотеке Матице српске Нови Сад и Библиотеке Српске академије наука и уметности. А сакупљене су кроз канцеларије Матице српске и Министарства иностраних послова Србије на захтев клуба Нови Сад из Мелбурна. Књике о српској култури и литератури обухватају 300 наслова и биће вредан додатак колекцији русистике у оквиру студија славистике на Мелбурн универзитету, рекао је за програм на српском језику СБС радија господин Филип Кент, директор Бељу библиотеке за рад са колекцијама књига.
У суботу 7-ог фебруара 2015., Мелбурн ће бити домаћин узбудљивог Словенског фестивала Масленица! Од 10 часова ујутро до 9 увече имање старе зграде изложбеног простора Royal Exhibition Building биће епицентар словенских игара, плеса, песама, старих паганских игара и традиционалне хране од које расту зазубице. Да не помињемо многе друге интересантне активности. СБС програми на руском и српском језику емитоваће уживо програм са фестивала. СБС на руском од 12 (подне) СБС на српском од 15 часова. Придружите нам се. Гости у студију су били Даниел Кислиаков , директор фестивала и Никола Мијатовић организатор са српске стране који представља заједницу Свети Ђорђе из Сент Албанса. Рекли су нам детаље о завршним припремама и још више од тога.
Филип Ивановић на Аустралиан Опену има важан посао - он је ballkid, односно једно од 380-ro деце који се нађу при руци великим тенисерима хватајући лоптице и додајући их играчу који серивра, такође додајући им пешкире да се обришу и уживајући у њиховој игри .... Сазнали смо више о том важном послу у разговору са Филипом између два меча у Мелбурн парку.
Др Остоја (Стив) Вучић је био дугогодишњи ванредни професор Медицинског факултета, Универзитета у Сиднеју, директор неурофизиологије и консултант неурологије у Вестмид болници у Сиднеју . Проф Вучић је добио бројне награде, укључујући и ANZAN награду за младог истраживача 2007.г., JG Golseth награду за младог истраживача Америчке академије неуромишићне и Електродиагностичне медицине у 2007. години, за медаљу изврсност у медицинским истраживањима Сиднејског Универзитета 2008. године као и MAB Brazier награду за младог истраживача на пољу клиничке неурофизиологије у 2010. Проф. Вучић је до данас објавио више од 100 рукописа са својим колегама у познатим медицинским часописима . Поводом додељеног му најновијег огромног признања -звања редовног професора на Сиднејском Универзитету Александар Живковић је обавио разговор са њим.
Представљамо вам врло успешну Аустралијанку српског порекла Јасминку Лазаревић, која је поделила са нама своју животну причу и своја образовна искуства . Са њом је говорио Александар Живковић.
Канцеларија за сарадњу са дијаспором градске управе у Нишу, Филозофски факултет Универзитета у Нишу и невладина Организација цивилног друштва „Проактив новим конкурсом позвала је припаднике дијаспоре старости од 7 до 30 година да се пријаве на нови индивидуални бесплатни тромесечни курс српског језика преко Скајпа(Skype). Конкурс је отворен до 25.фебруара 2015.године, а часови српског језика тећи ће преко скајпа од 23.марта до 19. јуна, након чега ће полазници добити сертификат о похађању курса са наведеним нивоом знања. Часови ће тећи два пута недељно од по 45 минута у терминима које договоре наставник и ученик. Заинтересовани за ову школу српског пријаву и остале услове могу наћи на мејл адреси нишке Канцеларије за дијаспору dijaspora.ni@gmail.com . О искуствима из првог циклуса овог курса и начину рада са полазницима Милорад Додеровић разговарао је са доцентом доктором Иреном Цветковић Теофиловић, управницом Института за српски језик као страни и нематерњи на одсеку за српски језик Филозофског факултета у Нишу.
Поводом Дана Аустралије, додељене су награде најзаслужнијим Аустралијанцима. По први пут у историји доделе награде Аустралијанац/ Aустралијанка године ово престижно признање је додељено женама - у све четири гатегорије Лидер кампање против породичној насиља Rosie Batty именована је за Аустралијанца односно Аустралијанку године. По први пут ове године у церемонију обележавања Дана Аустралије укључено је и салутирање нацији. Нови централни део прославе укључује армију, морнарицу и прелетање авиона краљевске ескадриле.
Српско певачко друштво организује Светосавски бал 31. јануара. Задњи дан за куповину карата је данас. Председница СПД Слађана Цуканић рекла нам је детаље.
Први дан Australian Opena прошао је прилично узбудљиво и са доста изненађења, Од српских тенисера једино Виктор Троицики се пласирао у друго коло.
Прво велико изненађење у Мелбурну приредила је Чехиња Луција Храдецка која је после велике борбе савладала Ану Ивановић са 2:1 - по сетовима 1:6, 6:3, 6:2. Ана је тако завршила такмичење већ у првом колу од од квалификанткиње Луције Храдецке која је тек 142. такмичарка на свету! Овде можете слушати конференцију за штампу на енглеском, а затим на српском.
Крајем jануара у просторијама Бељу библиотеке на Мелбурн универзитету биће извршена примопредаја вредне колекције српских књига, које је влада Србије поклонила као допринос истраживачком раду у подручју славистике на Мелбурн универзитету. Поводом тог догађаја за разговор смо замолили професорку Слободанку Владив Главер са Монаш универзитета, која ће нам рећи више детаља о том догађају испред клуба Нови Сад , посредством кога се читава акција и водила.
Нађа Росер је регистровани двојезични психолог који иза себе има дугогодишње радно искуство у Новом Саду и у Аустралији, са уском специјализацијом у подручју културно специфичних психотерапија и креирања образовних програма менталног здравља. Нађа тренутно ради на Универзитету у Вулогонгу као универзитетски саветник, као и у приватној пракси и приватној болници за менталне болести. У последњих 11 година је радила са бројним културним и етничким групама а најдуже са Абориџанима и припадницима такозване" Украдене генерације". С обзиром да је психологију дипломирала у Аустралији и има велико искуство у раду са разним културама , као и лично искуство преживљених пост ратних траума за Нађу Росер је психологија понудила и ново и позитивније значење живота те она активно учествује у многим владиним програмима који су намењени људима са било којим видом менталих поремећаја. Данас са њом разговарамо о програму такве врсте који је влада НЈВ наменила људима различитог етничког порекла.
Наш сарадник из Београда Хранислав Николић шаље нам разговор са београдским карикатуристом Југославом Влаховићем који се присећа својих колега из листа Шарли Ебдо. Стицајем околности један од убијених карикатуриста, Тињус је за своје последње међународно излагање изабрао девету београдску бијеналну изложбу "Златни осмех" која се одржава у галерији New moment -на тему: "Живело Вино".
Христос Јанулис са Крфа постао је почасни грађанин нишке општине Пантелеј због заслуга у неговању пријатељства између Србије и Грчке. Христос је потомак крфског сељака Јаниса Јанулиса из Агиоса Матеоса, који је поклонио своју њиву да би на њој били сахрањени српски војници у Првом светском рату. Христос каже да је српско војничко гробље светиња не само за његову породицу него и за грчки народ. У Нишу, где једна улица носи назив по његовом деди, постављена је и спомен-плоча.
Епископ Митрополије аустралијско-новозеландске, његово преосвештенство г. Иринеј ракао нам је више о припемама за Божић у српским црквама широм Аустралије. Он такође шаље поруке љубави свим слушаоцима.
Др. Алекснадра Акер је професорка на RMIT Универзитету у Мелбурну и бави се проучавањем музике из различитих аспеката, на научном нивоу. Веома озбиљно се бави и певањем, од детињствa и стоји на челу ансамбла "Ања и Златна". Члан је Већа музичког савета Аустралије (Music Council Australia), где је задужена за музичко образовање деце у раном узрасту. Има иза себе низ научних радова, књига и публикације везаних за музику и њен утицај на развој деце. Поред тога, на стручном нивоу сарађује са Већем општине Витлси (Whittlesea Council), где води музичке радионице за децу и породице.
„Деца су украс света" могао је да буде назив програма који су извели ученици школе „Свети Сава" у препуној црквеној сали храма Светог Саве у сиднејском Флемингтону у недељу, 21. децембра. О овом концерту као и о могућем упису деце у следећој школској години у ову школу, Александар Живковић је разговарао са учитељицом Еленом Молнар.
Кошаркашли клуб Бели орлови из Мелбурна постигао је фантастичан успех на турниру Дража Михаиловић у Аделајду: пет златинх медаља. Шампионске титуле у првој мушкој и женској дивизији, јуниорке испод 16 и 18 година и јуниори испод 16. година. Кошаркашли клуб Београд из Аделајда шампион је друге мушке дивизије, а Обилић из Сиднеја шампион у јуниорској категорији испод 18 година. Кошаркашли клуб Бели орлови из Мелбурна је већ другу годину заредом најуспешнији српски КК у Асутралији. Слушајте интервју са председником клуба Станком Стапаром.
Петар Стојков је музичар из Сиднеја и дугогодишњи члан дуа Пера и Пера. Као члан дуета са Перицом Стефановићем, изводи циганску, балканску и интернационалну популарну музику на аутентичним народним инструментима. Пре доласка у Аустралију, Петар Стојков је свирао у многим тамбурашким ансамблима из Сомбора и Новог Сада и сарађивао са многим познатим музичарима. Тим поводом Александар Живковић разговара са њим.
Доктор Зоран Вуловић je aвио-инжењер и предавач на техничким наукама на Универзитету Нови Јужни Велс. Др. Вуловић објашњава како се ГПС систем користи за отривање кварова на структури авиона. Такође напомиње да је 7. јануар рок за упис на факултете.
Како протичу празници у Аделајду, како теку приреме за прославу Нове Године, затим православног Божића и православне Нове Године причамо са Јеленом Динић. Такође сазнајемо о интересантном пројетку ФК Београд и о семинару за родитеље и децу о злоупотреби на интернету, који се одржава 6. фебраура.
Шизофренија је душевни поремећај који се карактерише наглим прекидом мисаоног процеса и веома емотивном реакцијом. Такође пацијенти не могу да разликују реално од стварног. Али то не значи да нема помоћи. Шизофренија се може контролисати а први корак је да се препознају сигнали и симтоми. О менталном поремећају шизофренији и терапијама, разговарамо са психијатром др Благојем Куљићем, клиничким предавачем са Медицинског Факултета Универзитета у Сиднеју. Са њим разговара Александар Живковић.
Драган Веселиновић рекао нам је више о припремама за Срспки фестивал у Сиднеју. трећи по реду. Фестивал се одржава 7 и 8 фебруара 2015. Улаз је бесплатан а као и до сада све присутне очекује диван провод уз музику и храну, такмичења, награде... Драган Веселиновић се брине за промоцију фестивала и река нам је више о припремама и о томе како се може постати волнтер.
О томе каква је актуелна слика новинарства у Србији, о цензури, самоцензури и о томе зашто нема више дијаспоре у српским медијима, наш сарадник Милорад Додеровић разговарао је са Љиљаном Смајловић, председницом Удружења новинара Србије и главном и одговорном урецницом београдске Политике.
Гости у студију били су монах Арсеније и председник омладинске организације СОЈА Илија Пераћ. Монах Арсеније започео је прошлог викенда у Мелбурну серију предавања под називом ”Православље у савременом свету”. Овог викенда предавања (на српском и енглеском) ће бити одржана у Бризбену а затим следећег викенда у Сиднеју. Са монахом Арсенијем причали смо о теми самог предавања, његовом опредељењу да се замонаши и његоворм раду на Радију Светигора.
Наш сарадник из Београда Петар Милинковић заједно са својим колегама Миланом Раковићем, Стефаном Милошевићем, и Урошем Марјановићем осврнуо се на неке најважније спортске догађаје 2014.
Шизофренија је душевни поремећај који се карактерише наглим прекидом мисаоног процеса и веома емотивном реакцијом. Такође пацијенти не могу да разликују реално од стварног. Али то не значи да нема помоћи. Шизофренија се може контролисати а први корак је да се препознају сигнали и симтоми. О менталном поремећају Шизофренији, њеним симптомима и факторима, разговарамо са психијатром др Благојем Куљићем, клиничким предавачем са Медицинског Факултета Универзитета у Сиднеју. Са њим разговара Александар Живковић.
Премијер Тони Абот реорганизовао је кабинет после оставке коју је у петак поднео сенатор Arthur Sinodinos, на место помоћника федералног благајника. Промене у кабинету које је објавио премијер Абот највише се односе на портфолио имиграције, социјалних услуга, образовања и одбране.
Господин Васо Деспотовиће је оснивачем компаније „Беогруп" и ктитор богословије у Сиднеју, који је освојио бројне награде и признања за подршку српској заједници у Аустралији и отаџбини. 2009 године од краљице Елизабете Друге добио је орден аустралијског витешког реда за заслуге у развоју српске заједнице у Аустралији. Александар Живковић је разговорао са господином Деспотовићем .
Од омладинске организације СОЈА добили смо информацију да су ПОТВРЂЕНИ ДАТУМИ за предавања, на српском и на енглескомм, монаха Арсенија на тему Православље у савременом свету. Како смо сазнали из разговора са председником SOYА-е Илијом Пераћем организована су предавања на српком и енглеском у три града: Мелбурну, Бризбену и Сиднеју. Предавања почињу овог викенда у Мелбурну.
Полиција и влада Новог Јужног Велса започели су истрагу о драматичној опсади кафеа у центру Сиднеја, која се завршила рано јутрос када је полиција упала у Lindt Chocolat Cafe.
Представљамо врло успешну Аустралијанку српског порекла, психолога- Ивану Грковић, која је поделила са нама своју животну причу и своја образовна искуства. Са њом је говорио Александар Живковић.
Одржана је редовна годишња скупштина СОЈА-е 29. новембра на Златној обали у Квинследу. Тим поводом Александар Живковић је разговарао са председником СОЈА-е Илијом Пераћ.
"Масленица" је традиционални словенски фестивал који обележава промену сезона. Такође обележава крај сезоне конзумирања мрсне хране и почетак поста - дакле то је феситал палачинака! Срби тада једу палачинке, а Руси блини. На један или на други начин "Масленица" је традиција и тачка где се препићу словенске културе. Фестивал ће бити одржан 7. фебруара 2015. на имању старе сајамске зграде (Exhibition Building) у Карлтону. Тим поводом наши гости су били Данијел Кислиаков, главни менаџер фестивала, Никола Мијатовић, организатор са српске стране и Рајко Вукчевић, секретар Српског певачког друштва које ће наступити на фестивалу.
Прослављени кошаркашки тренер Ацо Петровић преминуо је прошле недеље после дуге и тешке болести у 56. години. Петровићу је пре годину и по дана дијагностикована амиотрофична латерална склероза, неуролошко обољење које узрокује атрофију мишића, стање му се погоршало пре пола године. Како би разјаснили нашим слушаоцима о каквој је болести реч, Александар Живковић је разговарао са Професором Сиднејског Универзитета, Неурологом др Осотјом Вучићем.
Тренер аустралијске фудбалске националне селекције Ange Postecoglou објавио је имена 46 играча који су прелиминарно изабрани да представљају Аустралију на Азијском купу који се следеће године одржава у Аустралији. У селекцији су 23 члана екипе која су била на Светском Купу 2013 као и четири дебитанта.
Поводом 100 година од рођења и пет година од смрти једног од најомиљенијих поглавара Српске православне цркве, блаженопочившег патријарха Павла, у Музеју СПЦ у Београду у току је зложба предмета из његове заоставштине. Названа по патријарховој књизи „Сведочим, само..., изложба показује око 180 предмета из заоставштине блаженопочившег патријарха српског Павла, који ће до 2.фебруара бити изложени у Музеју Српске православне цркве у Београду. Међу поклонима које је патријарх добијао, а који су изложени, је и бумеранг који је добио од владе Јужне Аустралије приликом посете петом континенту у новембру 2004. Наш сарадник Хранислав Николић тим поводом је разговарао са Владимиром Радовановићем, управником Музеја СПЦ.
У Војном музеју у Београду отворена је изложба о савезничкој медицинској помоћи која је пружена Србији током Првог светског рата у једном од најтежих периода у историји Србије. Изложба, коју организују амбасаде Велике Британије, Аустралије и Канаде у Београду, сведочи о помоћи не само влада тих земаља, већ и појединаца, и о великом броју жена, које су одлучиле да несебично помогну српској војсци и становништву у катастрофи која их је задесила. Хранислав Николић био је на отварању изложбе и послао нам следећи прилог.
Међународни дан волонтера - 5. децембар, обележaва се у свету као подсећање на дан када је 1970. године створен Програм Уједињених нација за волонтере а циљ је подстаћи што већи број људи да понуде своје волонтерске услуге. Постоји много начина на које људи данас могу добровољно да раде а временом социјални медији и интернет постали су важан фактор окупљања волонтера.
Обележавајући Међународни дан волонтера разговарали смо и са госпођом Светланом Ристић која је координатор организације "The Victorian Multi-Ethnic Slavic Welfare Association", која је од државе Аустралије добила посебна средства за рад са волонтерима.
Разговарамо са госпођом Биљаном Новаковић, уметницом из Сиднеја која се бави скулптурама у керамици. Њени радови су до сада били излагани на соло и групним изложбама у Аустралији, Француској и Србији. Тренутно неки од њених радова су изложени као део изложбе уметника-постдипломаца 2014. на Сиднејском Универзитету. На тој изложби приказани су радови преко 50 студената који су завршили ове године магистарске и докторске студије из лепе уметности, модерне уметности, филма, дигиталних имиџа и интераквиних и дигиталних имиџа. Биљана Новаковиће је ове године магистрирала у области модерне уметности.
Човек који је тренирао аустралијски фудбалски национални тим и одвео га по први пут на финале Светског Купа 1974. сад каже да ако Сокерус не освоје следеће године Азијски куп, то ће се сматрати ни мање ни више него промашајем. Рале Рашић је раме уз раме са великанима фудбала Бретом Емертоном и Полом Оконом именован за званичног амбасадора Азијског купа који почиње за 38 дана у Аустралији и трајаће од 9. до 31. јануара 2015.
Представа "Кармен" део је програма Народног позоришта у Београду "Карменијана" који од прошле године представља све прослављене оперске певачице из Србије које су улогу Кармен тумачиле у земљи и иностранству. Овога новембра алауз је побрала прослављена дива која живи и ради у Аустралији, Милијана Николић. Мецосопран Милијана Николић и Тенор Розарио Ла Спина гостовали су 20. новембра у Бизеовој опери "Кармен", која је изведена на Великој сцени Народног позоришта у Београду, под диригентском управом Ане Зоране Брајовић.
Грађани Викторије имају нову владу која је изабрана у суботу 29. новембра. Нови премијер је лидер Лабуриста Данијел Ендрјуз (Daniel Andrews) који каже да ће се одмах дати на посао, да одржи предизборна обећања. Каже његова влада ће бити на послу пре Божића.
Млада српска глумица Кристина Брзић недавно се доселила у Аустралију и придружила се "Аустралијско-српском позоришту Пилипенда" у Сиднеју. Она ће се сиднејској публици представити монодрамом "Дупло огледало" по тексту Мирјане Ојданић. Кристина је овом представом дипломирала пре две године на Факултету уметности у Нишу, под ментроством Ирфана Менсура. Такође за улогу у монодрами добила и награду „Царица Теодора"- за најбољу главну женску улогу , на Урбан фесту у Нишу.
Нови извештај упозорава на чињеницу да прекомерна гојазност кошта државне владе широм света 2.2 трилиона долара годишње. Веровали или не то је сума која се издваја за ратове, тероризам и борбу против оружаног криминала заједно.
Током викенда више хиљаде грађана изашло је на улице града Мелбурна и Сиднеја у знак протеста поводом одлуке владе о резању буџета за јавне сервисе СБС-а и АБЦ-a. Током саседања сената прошле среде , објавњени су резултати финансијског прегледа ефикасности, такозвани Луис извештај, након чега је савезна влада најавила укидање фондова СБС у у вредности од $50 милиона долара, и $250 милиона долара за медијску кућу АБЦ у наредних пет година. Ако се реструктуирању буџета за ова два јавна сервиса дода и мајско прелиминарно резање фондова од један одсто, савезни буџе би тако уштедео $308 милиона долара, односно пет одсто.
После три и по декаде, легенда СБС телевизије и човек који је допринео популаризацији фудбала у Аустралији, Лес Мари пензионисао се са места главног фудбалског коментатора и уредника спортског програма. "Господин Фудбал", како је још познат међу колегама, био је међутим много више од коментатора. Он је био окосница СБСа током осам Светских фудбалских купова и његов допринос полупларизацији фудбала у Аустралији је немерљив.
Иако је држава Србија, по пресуди Европског суда за људска права у Стразбуру, до 9. септембра ове године требало да обезбеди накнаде за родитеље несталих беба и реши спорне случајеве, то досад није учињено. Србија је тражила да се тај рок продужи, што је Комитет министара Савета Европе учинио, продуживши период за три месеца. Међутим, питање је да ли ће држава испунити обавезе према родитељима до 9. децембра, с обзиром на то да још није усвојен закон који регулише ту област.
Биљана Кларић Клара је рођена у Срајеву 1974 а дипломирала је сликарство на Академији за уметност у Новом Саду. 2003 преселила се у Мелбурн где је завршила Graduate Certificate in Spatial Information Architecture и Master Degree in Creative Media. Од 1998 она је излагала своје радове на самосталним и групним изложбама у Србији, Италији, Аустрији, Холандији, Румунији, Молдавији, Француској, Бугарској, Мађарској, Немачкој, Пољској и Аустралији. Добила је међународна признања за своје видео пројекте и концептуалну уметност. Недавно је имала прву самосталну изложбу у Аустралији где је излагала слике настале у унутрашњости Аустралије, под називом Outback Eyes' (Ministry of Art, 238 St Kilda Road, Saint Kilda, Australia).
За непуне две године постојања Канцеларије за сарадњу са дијаспором, са седиштем у Нишу, је остварила изузетне резултате у јачању веза између дијаспоре и матице, поред осталог, уз помоћ увођења виртуелног матичара, односно прибављања документата путем интернета. Најновија акција те канцеларије је такозвана Skype школа српског језика , која се спроводи уз сарадњу са одсеком за српски језик Филозофског факултета у Нишу. Школа је бесплатна а интересовање је велико међу полазницима на свим континентима. О том бесплатном школском програму и о другим активностима наш сарадник Милорад Додеровић разговарао је са шефицом нишке Канцеларије са сардњу са дијаспором Тамаром Ћирић.
Сутра 14. новембра Светски дан борбе против дијабетеса биће обележен у више од 160 земаља чланица Уједињених нација, а под окриљем Међународне федерације за дијабетес. Према проценама Међународне федерације за дијабетес 366 милиона људи у свету има дијабетес, број оболелих у свету убрзано расте и очекује се да ће се за 20 година број оболелих повећати на више од 552 милиона Тим поводом данас разговарамо са Марином Челебић координаторком Удружења српске заједнице Аустралије, које је издало и пригодну брошуру о дијабетесу.
Данас са Смиљаном Кошутић из Пореске управе Аустралије разговарамо о разлици између запослених радника и радника који раде на уговор, односно извођача радова.
Коло Српских сестара Мајка Југовића из цркве Свети Сава из Флемингтона, одликовано је Орденом Светог Саве за допринос у очувању духовних вредности српског народа. Одлуку о одликовању донео је Синод Српске Православне Цркве. Тим поводом Александар Живковић је разговарао са парохом цркве оцем Сашом Чолићем. Фото: Протонамесник Немања Мрђеновић, госпођа Славица Павловић, председница КСС и отац Саша Чолић.
Премијер Абот је стигао у Пекинг где ће се одржати самит лидера азијско-пацифичке сарадње. Лидери региона ће се током два дана усредсредити на цео низ кључних питања, укључујући трговину и безбедност држава, регионалну економску интеграцију и растућу забринутост око стања светске економије. Премиејер Тони Абот у току дана ће се састати са америчким председником Бараком Обамом и такође је предвиђено низ билатералних састанака. Међутим онај коме се највише пажње посвећује у медијима, састанак са руским председником Владимиром Путином, заказан је за уторак, дакле сутра
Угледни српски новинар, уредник, публициста и писац Душан Величковић аутор је књиге "Сва лица света". Ово је јединствен збир упечатљивих и оригиналних исказа о свету, животу и стваралаштву, и инспиративних размишљања славних личности попут Aртура Mилера, Гариjа Kупера, Сузан Зонтаг, Деjвида Бекама... и тако даље. Величковић је осамдесетих година прошлог века живео у Аустралији. Упознао је овде многе аустралијанске писце као што су Френк Мухаус, Џон Брајсон, Клем Кристенсен и наравно Б. Вонгар, односно Сретен Божић. Због тога цело једно поглавље ове књиге говори о Аустралији и њеним књижевним ствараоцима. Душан Величковић је објавио до сада 10-ак књига а 2001. је у Мелбурну, на енглеском језику штампана његова књига Амор Мурти. О раду, животу, дружењу и писању за време боравка у Аустралији, са Душаном Величковићем разговарао је наш сарадник из Београда Хранислав Николић.
Амбасадорка Аустралије у Београду Џулија Патриша Фини уручила је редитељки Јелени Бајић Јочић „Кристалну коалу - награду публике коју је добила за филм „Лед на прошлогодишњем, 13. Фестивалу српског филма у Аустралији. Редитељка Јелена Бајић Јочић је у разговору за СБС истакла да јој много значи што је интернационална публика разумела и заволела филм Лед, иначе снимљен по сценарију њеног оца, познатог глумца и продуцента Радоша Бајића. Амбасадорка Фини је изјавила да су везе Србије и Аустралије трају дуго и да су Срби који живе у Аустралији значајно утицали на културу ове земље. Потпредседница фестивала Јасна Чупић Поповић подсетила је у разговру за СБС да је од првог издања, одржаног 2001. године, до сада приказано 110 филмова, уз гостовање више од 30 наших редитеља, глумаца и продуцената. Тренутно је у току 14. Фестивал српског филма у Аустралији, који је 23. октобра започео пројекцијом филма Ничије дете Вука Ршумовића.
На 59. Међународном сајму књига у Београду, представљена су Изабрана дела, недавно преминулог сиднејског психијатра др. Душана Кецмановића. А почетком октобра је одржана промоција његових Изабраних дела у Београду. Тим поводом смо разговарали са његовом супругом проф.др. Дубравком Ћећез-Кецмановић.
Велико задовољство је било поздравити у студију директора СФФ Петра Козлину и специјалу гошћу, предивну Борку Томовић. Разговарали смо о томе како је протекло отварање фестивала у свим градовима до сада, укључујући Мелбурн а Борка нам је рекла о утисцима које је до сада понела из Аустралије.
Слушајте комеморативни програм на енглеском "Србија у Великом Рату, аустралијска сведочанства" . Програм траје сат времена и обухвата све говорнике и наступ хора. Програм је одржан у Аустралијском меморијалном војном центру у Камбери 25. октобра. Организатор: Амбасада Србије у Камбери.
Као што смо обавештавали у нашим програмима пртходно, у суботу је у Камбери одржана свечана комемораниција од почетка Првог светког рата у организацији амбасаде Србије у Камбери. Тим поводом је у Аустралијком ратном меморијалном центру одржан једночасовни програм и промоција књига Србија у Првом светском рату и Ратне хронике Френклин Мајлс. Такође изложба оригиналне униформе српског војника из Првог светског рата, коју је меморијалном центру 1920. поклонила Српска влада, медаља које је током рата добила болничарка Олив Кинг која је била са српским борцима на Крфу и изложба медаља из Првог светког рата из приватне колекције која је изазвала велику пажњу присутних. Слушајте разговор са колекционаром Славком Маринковим и такође са Далиборком Јагодић која је тог дана показала медаљу коју су добијали српски војници који су заједно са француским војницима, на њихов позив, учествовали у војним парадама у Паризу.
Веће етничких заједница Викторије и СБС већ три године имају заједнички менторски програм у оквиру кога су у потрази за студентима журналистике који су различитог културног порекла. Више из интерјува са извршним службеником Већа етничких заједница Росом Барнетом.
"Србија у Великом рату - аустралијска сведочења". То је назив целодневног програма који се у Камбери одржаo 25. октобра, под покровитељством aмбасадора Републике Србије, Његове eкселенције г. Мирољуба Петровића. Свечаности су почеле у цркви Светог Саве служењем Литургије Јована Златоустог. Слушајте опширан извештај.
Библиотекарка Мирјана Ђукић рећи ће нам више о предстојећем обележавању 100 година од Првог светског рата у Меморијалном центру у Камбери ове суботе.
Дечија недеља је национални програм у оквиру кога се препознају таленти, знање, достигнућа и права деце и младих људи. Програм је базиран на члану Конвенције Уједињених нација о правима детета, са нагласком на права играња, добробити и заштите. Ове године, Дечија недеља траје од 18 до 26 октобра и овогодишња тема је базирана на члану 12. Конвенције о правима детета који каже да свако дете има право говора и право да се његов глас чује.
Са Нином Марковић разговарамо о пуцњави која се десила у парламенту Канаде и како се тај инцидент може одразити на мере безбедности у Аустрлаији.
Физичар Милутин Стоиловић из Камбере, 1980-их година а после петогодишњег истраживања, направио је драгуљ форензичке науке - машину полилајт (Polilight), која открива и најслабије отиске на месту злочина. Радило се о заједничком пројекту аустралијанске федералне полиције и Националног универзитета. Изум спада у 100 врхунских 20. века у Аустралији а 98 одсто истрага злочина у свету заснива се на употреби машине полилајт. Наш сарадник Хранисалав Николоић је искористио прилику да разговара са господином Стоиловићем.
</pre></body></html>
