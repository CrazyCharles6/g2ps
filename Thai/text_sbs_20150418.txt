ภาคอุตสาหกรรมการค้าปลีก ในรัฐออสเตรเลียใต้ ประสบความสำเร็จเกี่ยวกับข้อตกลงครั้งประวัติศาสตร์ ที่จะตัดลด penalty rates หรืออัตราค่าจ้างการทำงานนอกเวลาทำงานปกติลง เพื่อแลกกับการให้ค่าจ้างปกติ ที่สูงขึ้นแทน ข้อตกลงดังกล่าว ซึ่งไม่เคยเกิดขึ้นมาก่อนในออสเตรเลียอาจกลายเป็นตัวอย่างที่ส่งผลให้มีการเปลี่ยนแปลงเรื่องการจ่ายค่าจ้างทั่วประเทศออสเตรเลียก็เป็นได้
การตกปลาตามโขดหินริมทะเล หรือ rock fishing เป็นกิจกรรมหนึ่งที่กำลังได้รับนิยมในหมู่ผู้อพยพใหม่ แต่ก็มีเหตุร้ายจากกิจกรรมสันทนาการนี้เกิดขึ้นบ่อยครั้ง จนทำให้กลุ่มเจ้าหน้าที่ที่ต้องกู้ร่างผู้ประสบเหตุขึ้นมาจากทะเล เรียกร้องมีการออกมาตรการป้องกันอุบัติเหตุที่อาจเกิดขึ้นจากกิจกรรมนี้
เอสบีเอส ไทย คุยกับสัตวแพทย์ ธีรพล ชินกังสดาล ผู้เชี่ยวชาญด้านทันตกรรมม้า ที่กำลังศึกษาอยู่ที่มหาวิทยาลัยควีนสแลนด์ เกี่ยวกับการศึกษา การทำงาน และการหาประสบการณ์ระหว่างเรียนในสาขานี้ ที่มีผู้เชี่ยวชาญชาวไทยเป็นจำนวนน้อยมาก
นายจอห์น มัลคอม เฟรเซอร์ นายกรัฐมนตรี คนที่ 22 ของออสเตรเลีย ถูกจดจำไว้ จากความมุ่งมั่นของเขาในด้าน พหุวัฒนธรรม สิทธิของผู้ลี้ภัยและชาวพื้นเมือง และด้านการอนุรักษ์ นายเฟรเซอร์ ถึงแก่อสัญกรรม เมื่อเช้าวันศุกร์ ที่ 20 มีนาคม ที่ผ่านมา ขณะอายุได้ 84 ปี เอสบีเอส ไทย มองย้อนหลัง ถึงชีวิตของผู้นำพรรคลิเบอรัล ผู้ซึ่งก้าวขึ้นสู่อำนาจภายใต้สถานการณ์อื้อฉาว
Asher Milgate ถ่ายถอดเรื่องราวชีวิตร่วมครึ่งศตวรรษของชาวอะบอริจินส์ ลงบนภาพถ่าย ที่จัดแสดง ณ ศูนย์ศิลปะวัฒนธรรม Western Plains แห่งเมือง Dubbo รัฐนิวเซาท์เวลส์ จนถึงวันที่ 10 พฤษภาคม นี้ เอสบีเอส คุยกับบุคคลในภาพ ศิลปิน และคณะผู้จัดนิทรรศการ เกี่ยวกับแง่มุมชีวิตของชาวอะบอริจินส์ ที่คนทั่วไปไม่เคยล่วงรู้
รายการประกวดเพลงระดับนานาชาติยูโรวิชั่นประจำปีนั้นก็เวียนมาอีกครั้งนึงแล้ว ท่านผู้ฟังหลายท่านก็ตั้งหน้าตั้งตารอกันเพื่อร่วมและให้กำลังใจประเทศของตัวเอง แถมในปีนี้ออสเตรเลียก็ได้เข้าไปมีส่วนร่วมในรายการประกวดนี้ที่มีจำนวนผู้ชมมากถึง 180 ล้านคนรอบโลก เวทีประกวดในปีนี้จะจัดขึ้นที่เมืองเวียนนา ประเทศออสเตรียโดยจะมีการถ่ายทอดสัญญาณรอบรองชนะเลิศวันที่ 19 พฤษภาคม และรอบชิงชนะเลิศวันที่ 23 พฤษภาคม
เป็นข่าวที่น่ายินดีสำหรับคนออสเตรเลีย เมื่อ เจ้าชายแฮร์รี่ แห่งราชวงศ์อังกฤษ จะมาเยือนประเทศออสเตรเลีย ในเดือนเมษายน เจ้าชายที่คนทั้งโลกให้ความสนใจผู้นี้ ประกาศว่า เขาจะร่วมฝึกอบรมกับกองทัพออสเตรเลียเป็นเวลา 1เดือน ใน เมืองดาร์วิน เพิร์ธ และซิดนีย์ เจ้าชายแฮร์รี่จะทรงยุติการเป็นทหาร หลังจากพระองค์ทรงเป็นทหารรับใช้ชาติมานาน 10 ปี และจะเสด็จมาปฏิบัติงานที่กองทัพออสเตรเลีย เป็นเวลา 4 สัปดาห์ เริ่มจากเดือนเมษายนนี้
อดีตนักเรียนจากโรงเรียนในนครเมลเบิร์นคนหนึ่ง ได้เปลี่ยนไปนับถือศาสนาอิสลามเมื่อสองปีที่ผ่านมา และจากนั้นไม่นานเขาก็ได้อุทิศชีวิตให้กับการเป็นมือระเบิดพลีชีพของกลุ่มไอเอส รัฐบาลของออสเตรเลียกล่าวว่า ถ้ารายงานที่ได้รับเป็นความจริง กรณีนี้จะเป็นอีกหนึ่งตัวอย่างของโศกนาฎกรรม ที่เยาวชนออสเตรเลียโดนจูงใจให้ตายอย่างไร้สติ
รายการ วิทยุ เอสบีเอส ภาคภาษาไทย เข้าสู่งานเทศกาลวัฒนธรรมและอาหารไทย ปี 2015 ที่นครเมลเบิร์น ประเทศออสเตรเลีย เราไปสัมภาษณ์คนไทย ถึงความแตกต่างของคนไทยและคนออสเตรเลีย รวมทั้งมุมมองข้อดีข้อเสียที่พวกเค้ามองเห็น
เราไปคุยกับคุณ Kanyarat Tresise เจ้าหน้าที่พัฒนาชุมชนไทยเกี่ยวข้องกับ HIV ถึงเรื่องเชื้อไวรัสชนิดนี้ รวมทั้ง ความเชื่อ และความเข้าใจที่คนทั่วไปมักเข้าใจผิด และวิธีตรวจสอบง่ายๆใกล้บ้านท่าน http://mhahs.org.au/
งานศิลปะแขนงประติมากรรมนั้นก็เป็นงานที่สื่อให้เห็นถึงอารมณ์ และแรงบันดาลใจของตัวศิลปินอย่างชัดเจน หรือไม่ก็สามารถตีความได้หลากหลาย วันนี้เรามีสัมภาษณ์นักประติมากรนายดี ช่างหม้อ ศิลปินเจ้าของผลงานดินปั้นเณรน้อยหลากอิริยาบถชาวไทยที่งานชิ้นหนึ่งของเค้าได้ถูกคัดเลือกให้นำมาโชว์อวดสายตาชาวออสเตรเลียน ในงานนิทรรศการประติมากรรมบนชายหาด หรือ Sculpture by the Sea บนชายหาดชื่อดัง Cottesloe ในเพิร์ท ออสเตรเลียตะวันตก
คุณชัชรวี รัตนสมบูรณ์ จากกรมสรรพกรของออสเตรเลีย หรือ เอทีโอ จะมาคุยกับเรา เรื่อง SuperStream ซึ่งก็คือระบบใหม่สำหรับนายจ้างที่จะต้องใช้ เมื่อถึงเวลาจ่ายเงินสมทบเข้ากองทุนเงินสะสมหลังเกษียณ หรือ ซุปเปอร์ ให้กับพนักงานลูกจ้าง
คืนวันเสาร์ที่ผ่านมา ที่ นคร ซิดนีย์ ผู้คนหลายหมื่นคนแห่ไปร่วมงานเทศกาล Mardi Gras เพื่อร่วมชม ขบวนพาเหรดบนถนน Oxford Street ผู้คนหลั่งไหลมาจากทั่วประเทศออสเตรเลีย และจากทั่วโลก โดย ทีมข่าวของ SBS ก็ได้มีโอกาสพูดคุยกับ กลุ่มรักร่วมเพศเชื้อสายเอเชียกลุ่มหนึ่ง ถึงประเด็นที่ว่า ประเทศออสเตรเลีย - โดยเฉพาะอย่างยิ่งซิดนีย์ - เป็นสวรรค์ หรือ เป็นที่หมายปลายทาง สำหรับชาวเกย์ ถึงขนาดเปรียบเป็น กรุงเมกกะ ของชาวเกย์เอเชีย
องค์การอนามัยโลกได้เผยแพร่ข้อแนะนำใหม่ให้ประชาชนลดการบริโภคน้ำตาลลง และเตือนถึงเรื่องการบริโภคเครื่องดื่มพวก soft drinks ที่มีน้ำตาลผสมอยู่ในปริมาณสูงมาก รวมทั้งน้ำตาลที่แฝงอยู่ในอาหารแปรรูป หากเราลดการบริโภคลง ก็จะช่วยปกป้องเราจากโรคร้ายได้
ในช่วงสัมภาษณ์พิเศษ เราไปฟังเสียงของด็อกเตอร์วรรณิสสร วิมลสถิตย์ที่เป็นอาจารย์อาวุโสประจำสาขาวิศวกรรมโยธาอยู่ที่มหาวิทยาลัยเคอร์ทิ่นมาแล้วหลายปี จะมาพูดคุยเกี่ยวกับความท้าทายของงานสอนหนังสือ รวมไปถึงเกร็ดความรู้ที่น่าสนใจเกี่ยวกับการสร้างบ้าน และอาคารต่าง ๆ อีกด้วย
ภาพลักษณ์ของคนออสเตรเลีย ที่ชอบอาบแดดให้เป็นผิวสีแทน เป็นสิ่งที่ดูเหมือนว่าวัยรุ่นเอเชียก็มีความตื่นตัวที่จะทำบ้าง แต่ความนิยมของผิวสี อาจทำให้เกิดผลลัพธ์ที่ค่อนข้างเลวร้าย มันแตกต่างจากรุ่นก่อนๆของเอเชีย ที่ได้ ยกย่องคนผิวขาว ให้เป็นแบบอย่างของความงาม โดยทุกวันนี้ วัยรุ่นต้องการที่จะเดินแบบอย่างจามฝั่งตะวันตกมากขื้น ได้มีความกังวลว่า หนุ่มสาวชาวเอเชียที่ต้องการให้ตนเองเข้ากับกระแสผิวสีแทน ของออสเตรเลีย อาจจะทำให้เกิดปัญหาสุขภาพที่ร้ายแรงในอนาคต
จากรายงานฉบับใหม่พบว่าการดื่มแอลกอฮอลล์อย่างหนักของผู้ปกครองส่งผลกระทบให้เกิดความร้าวฉานต่อครอบครัว รายงานระบุว่ามากกว่า1ใน5ของเด็กๆชาวออสเตรเลียต้องเผชิญปัญหาอันเลวร้าย จากการที่คนในครอบครัวดื่มเหล้า โดยเฉพาะผู้ปกครองหรือผู้ดูแลเด็ก
รัฐบาลสหพันธรัฐออสเตรเลียกำลังพิจารณาจะปรับเปลี่ยนระบบสวัสดิการสังคมของประเทศที่ใช้งบประมาณกว่า 150 พันล้านดอลล่าร์ต่อปีเสียใหม่ โดยจะพยายามทำให้ระบบมีความซับซ้อนน้อยลง และช่วยตัดลดงบประมาณที่ไม่จำเป็น
โรคมะเร็งในรังไข่ เป็นโรคที่สังเกตอาการว่าสังเกตได้ยาก กว่าผู้ป่วยจะพบว่าเป็นโรค มะเร็งก็มักลุกลามไปมากแล้ว คุณรัชนี นาคสุข พยาบาลชาวไทยในเมลเบิร์น อธิบายถึง ลักษณะของโรค ใครที่มีความเสี่ยง วิธีสังเกตอาการ และการป้องกัน รักษา เพราะหากตรวจพบความผิดปกติเร็วเท่าไร โอกาสรักษาหายก็มีมากเท่านั้น
Peter Todaro ผู้อำนวยการ องค์กรบริการสื่อสารด้านสุขภาพหลากวัฒนธรรมของนิวเซาท์เวลส์ ให้สัมภาษณ์กับเอสบีเอส กล่าวถึงความสำคัญของการรณรงค์ให้ชุมชนหลากวัฒนธรรมและผู้นำศาสนาต่างๆ ส่งเสริมการบริจาคอวัยวะและเนื่้อเยื่อ เรายังได้คุยกับคนไทยในออสเตรเลียสองท่าน เกี่ยวกับทัศนคติที่พวกเขามีต่อการบริจาคอวัยวะ และขั้นตอนในการลงทะเบียนเป็นผู้บริจาคในออสเตรเลีย
การเติบโตของประชากรผู้สูงอายุในประเทศออสเตรเลียเป็นไปอย่างรวดเร็ว ขณะนี้รัฐบาลสหพันธรัฐได้ออกโครงการรณรงค์มาเพื่อช่วยให้บริษัทต่างๆหาหนทางรับพนักงานผู้สูงอายุเข้าทำงาน และส่งเสรืมการทำงานของพวกเขา รัฐบาลกลางระบุว่าถึงเวลาที่เราต้องปรับทัศนคติเกี่ยวกับเรื่องอาชีพและการเกษียณอายุใหม่ทั้งหมด
คณะกรรมาธิการด้านผลิตภาพ ต้องการให้รัฐบาลปรับเปลี่ยนวิธีการให้เงินช่วยเหลือการใช้บริการดูแลเด็กสำหรับครอบครัว โดยแนะนำให้มีการเพิ่มเงินช่วยเหลือสำหรับครอบครัวที่มีรายได้ปานกลาง ด้วยการทดสอบรายได้ แบบให้ความช่วยเหลือมากแก่ผู้มีรายได้น้อย และลดหลั่นลงไปตามลำดับสำหรับผู้มีรายได้ปานกลาง และรายได้สูง รวมทั้งควรมีการให้เงินช่วยเหลือสำหรับครอบครัวที่ใช้บริการพี่เลี้ยงเด็กด้วย
ย้อนประวัติศาสตร์การฉลองปีใหม่ทางจันทรคติหรือเทศกาลตรุษจีนในครั้งแรกๆ ในออสเตรเลีย ซึ่งเกิดขึ้นครั้งแรกในเหมืองทอง เมื่อ 165 ปีมาแล้ว พร้อมกล่าวถึงความสำคัญด้านอัตลักษณ์ของเทศกาลนี้สำหรับชุมชนจีนปัจจุบันในออสเตรเลีย
คุยกับพนักงานขับรถไฟสาวไทย คุณ ฝน ยิ่งลักษณ์ กลาสสัน ซึ่งทำงานที่การรถไฟซิดนีย์ คุณฝนแนะแนวทางอาชีพสำหรับผู้สนใจ พร้อมเล่าถึงความท้าทายในการทำหน้าที่นี้ ที่ต้องดูแลชีวิตผู้โดยสารจำนวนหลายพันคนทุกวัน
สาระที่ลูกจ้างพึงตระหนัก เพื่อป้องกันการถูกเอารัดเอาเปรียบ คุณโจ วีรพล วสุรุจ เจ้าหน้าที่ประสานงานด้านความเท่าเทียมและความหลากหลายในองค์กร ของ Legal Aid New South Wales ให้ความรู้เรื่องสิทธิพื้นฐานของลูกจ้างที่ควรได้รับเมื่อได้รับการว่าจ้างงาน การถูกเลิกจ้าง และกรณีพิพาทกับนายจ้างเรื่องค่าจ้าง หรือสิทธิต่างๆ ที่ลูกจ้างควรได้รับตามกฎหมาย ตอนสุดท้าย
สาระที่ลูกจ้างพึงตระหนัก เพื่อป้องกันการถูกเอารัดเอาเปรียบ คุณโจ วีรพล วสุรุจ เจ้าหน้าที่ประสานงานด้านความเท่าเทียมและความหลากหลายในองค์กร ของ Legal Aid New South Wales ให้ความรู้เรื่องสิทธิของลูกจ้าง สัญญาจ้างงาน ความแตกต่างของลูกจ้าง Full-time, Part-time, Casual อัตราค่าแรงขั้นต่ำตามกฎหมาย อัตราค่าแรงของอุตสาหกรรมประเภทต่างๆ และเงินสมทบกองทุนบำนาญหลังเกษียณที่นายจ้างต้องจ่ายให้ลูกจ้าง ตอนที่ 1
ในช่วง Tax Talk ประจำเดือนกุมภาพันธ์ คุณชัชรวี รัตนสมบูรณ์ เจ้าหน้าที่จากกรมสรรพากรออสเตรเลีย หรือ ATO ให้คำแนะนำการยื่นภาษี GST หรือภาษีสินค้าและบริการ อย่างถูกต้อง สำหรับผู้ประกอบธุรกิจ
คุณชุติมา สีดาเสถียร นักข่าวภูเก็ตหวาน ที่ถูกกองทัพเรือไทยฟ้องร้องคดีหมิ่นประมาทจากการรายงานเรื่องชาวโรฮิงญาเปิดใจเหตุใดจึงไม่ควรมีการปิดกั้นเสรีภาพการนำเสนอข่าวของสื่อ พร้อมเล่าถึงความท้าทายในการนำรายงานข่าวภายใต้การเซ็นเซอร์ของรัฐบาล และ คสช
ตั้งแต่เหตุการณ์จับตัวประกันที่ทำให้มีผู้เสียชีวิตในซิดนีย์ เป็นครั้งแรกที่ผู้ซึ่งถูกนายแมน ฮารอน โมนิส จับเป็นตัวประกัน ได้เปิดเผยกับสื่อมวลชนเกี่ยวกับสิ่งที่เกิดขึ้นภายในร้านกาแฟ ลินท์ คาเฟ่ โดยเล่าถึงความรู้สึกผิดและความหวาดกลัวของพวกเขา
เราจะเห็นว่าเมืองใหญ่ทั่วโลก มี Chinatown ซึ่งเป็นแหล่งชุมชนชาวจีนที่ไปตั้งถิ่นฐานอยู่ยังประเทศต่างๆ ชุมชนชาวจีนเหล่านี้สะท้อนให้เห็นถึงประวัติศาสตร์แห่งการต่อสู้ชีวิตด้วยความยากลำบากและความหวัง เมื่อครั้งชาวจีนโพ้นทะเลละทิ้งถิ่นฐานบ้านเกิดของพวกเขาเพื่อแสวงหาชีวิตใหม่ เอสบีเอส สำรวจความเป็นไปของ Chinatown ในประเทศออสเตรเลีย
สำนักงานสถิติแห่งชาติ เผยขณะนี้ออสเตรเลียมีสัดส่วนประชาชนที่เกิดในต่างประเทศสูงสุด ในรอบ 120 ปี คิดเป็นจำนวนกว่า 6 ล้าน 6 แสนคน และยังมีการเติบโตอย่างรวดเร็วของผู้ย้ายถิ่นฐานมาจากเอเชีย โดยเฉพาะจากอินเดียและจีน
พรรคแรงงานอาจกำลังหวนกลับคืนสู่อำนาจในรัฐควีนสแลนด์ด้วยการชนะการเลือกตั้งอย่างน่าทึ่ง เพียงหนึ่งสมัยหลังพรรคพ่ายแพ้อย่างราบคาบแก่พรรคลิเบอรัล เนชั่นแนล หรือ แอลเอ็นพี ผลการเลือกตั้งรัฐควีนสแลนด์สร้างแรงกดดันมากขึ้นแก่รัฐบาลสหพันธรัฐของพรรคร่วม ที่จะต้องพิสูจน์ว่าพรรคจะไม่เป็นรัฐบาลสมัยเดียว
เอสบีเอส ภาคภาษาไทย ได้มีโอกาสพูดคุยกับนักเรียนไทยในออสเตรเลีย ถึงประสบการณ์ชีวิตและความรู้สึกที่พวกเขาได้รับจากประเทศออสเตรเลีย ทั้งในแง่ของการทำงาน และการกินอยู่
วีซ่านักเรียนที่ทางสำนักงานตัวแทนต่างๆ ดำเนินเรื่องมานั้น บางแห่งไม่ได้ตรวจตราในเรื่องเอกสาร หลักฐานต่างๆอย่างละเอียด จนเป็นเหตุให้ต้องมีการยกเลิกวีซ่าภายหลัง หรือวีซ่าไม่ผ่าน ตอนนี้ได้มีการเรียกร้อง ให้มีการเฝ้าระวังบริษัทหรือสำนักงานตัวแทนด้านการศึกษาในต่างชาติอย่างเข้มงวดขึ้นในเรื่องการรับนักเรียนมาศึกษาที่ประเทศออสเตรเลีย เพื่อไม่ให้เกิดปัญหาต่อระบบวีซ่านักเรียนแบบ สตรีมไลด์
ดร. แพทริก จอรี่ อาจารย์ผู้เชี่ยวชาญด้านประวัติศาสตร์เอเชียตะวันออกเฉียงใต้ และไทยศึกษา ของมหาวิทยาลัยควีนสแลนด์ วิเคราะห์เบื้องหลังการถอดถอนอดีตนายกรัฐมนตรียิ่งลักษณ์ ชินวัตร ของไทย อนาคตของนางสาวยิ่งลักษณ์จะเป็นอย่างไรต่อไป รวมถึงอนาคตประชาธิปไตยไทยภายใต้การบริหารประเทศของ คสช
คุณ เบรนดอน โครซิเอ นักจิตยวิทยา ประจำศูนย์สุขภาพอัลเบี่ยน ในซิดนีย์ และคุณ เจฟฟรีย์ ทัพภะทัต เจ้าหน้าที่ส่งเสริมสุขภาพ ประจำ ซิดนีย์ ตะวันออกเฉียงใต้ อธิบายถึงเทกนิก ความมีสติ หรือ mindfulness ซึ่งดัดแปลงมาจากแนวทางการทำสมาธิในพุทธศาสนา โดยนักจิตวิทยาทั่วโลก เทกนิกความมีสตินี้ ไปใช้กับผู้ปีปัญหาสุขภาพจิต และคนทั่วไป และพบว่าใช้ได้ผลดีในการช่วยลดความเครียด ความวิตกกังวล และขณะนี้มีสื่อออนไลน์เป็นภาษาไทยให้ชุมชนไทยได้ลองใช้ด้วย
คุณสุรศักดิ์ ดวงรัตน์ อดีตบรรณาธิการและผู้อำนวยการ หนังสือพิมพ์ไทยออสในซิดนีย์ คุยถึง การย้ายถิ่นฐานมาอยู่ในออสเตรเลีย และการก่อตั้งหนังสือพิมพ์ไทยฉบับแรกในออสเตรเลีย และคุณอุไรวรรณ มาคสิรกุล ชาวไทยในนครบริสเบน เล่าถึงการเลือกเป็นพลเมืองออสเตรเลีย โดยเธอได้เข้าพิธีสาบานตนเป็นพลเมืองที่นี่ในวันชาติออสเตรเลียปีนี้
นักเทนนิสมือวางอันดับ 5 ของโลกคนปัจจุบัน เคอิ นิชิโคริ ชายหนุ่มวัย 25 จากแดนอาทิตย์อุทัย ถูกจับตามองเป็นพิเศษจากแฟนๆ เทนนิส ในฐานะนักกีฬาจากเอเชียคนแรกที่มีโอกาสจะคว้าถ้วยเทนนิสแกรนด์สแลมมาครอง
คุณอมรรัตน์ จันทร์ต๊ะ หรือ น้าตุ๋ย ชาติไทย ย้อนความหลังเกี่ยวกับการย้ายถิ่นฐานมาอาศัย และก่อตั้งธุรกิจร้านอาหารในซิดนีย์เมื่อกว่า 20 ปีที่แล้ว พร้อมพูดถึงความภูมิใจที่ได้เป็นพลเมืองออสเตรเลีย รับวันชาติออสเตรเลีย ที่กำลังจะมาถึง
รัฐบาลออสเตรเลียเสนอผ่อนปรนข้อกำหนดด้านภาษาอังกฤษ และการโฆษณาหาคนงานท้องถิ่น ก่อนนำคนงานต่างประเทศเข้ามาด้วยวีซ่าทำงานระยะสั้น แต่สหภาพแรงงานไม่เห็นด้วย
มีการประท้วงเกิดขึ้นหลายแห่งทั่วโลก เพื่อต่อต้านภาพการ์ตูนอื้อฉาว ที่ตีพิมพ์ลงหน้าปกชาลี เอ็บโด้ นิตยสารเสียดสีของฝรั่งเศสฉบับล่าสุด นิตยสารให้เหตุผลปกป้องการตัดสินใจตีพิมพ์ภาพการ์ตูนพระศาสดาโมฮัมมัด โดยบอกว่าเป็นเสรีภาพในการแสดงความคิดเห็นและเสรีภาพด้านศาสนา
คุณหมอศักดิ์กิตติ บุณยนิตย์ นายแพทย์ GP ในเพิร์ท แสดงความเห็นเกี่ยวกับ มาตรการตัดทุนทางด้านสาธารณสุขที่รัฐบาลกลางออสเตรเลีย ประกาศไว้ว่า จะเกิดขึ้นในวันจันทร์ที่ 19 มกราคม แต่สุดท้ายรัฐบาลก็ประกาศยกเลิก โดยมาตรการที่ว่า เมดิแคร์จะจ่ายเงินคืนลดลงจำนวน 20 ดอลล่าร์ 10 เซ็นต์ให้กับแพทย์ GP ที่ใช้เวลาตรวจ และให้คำปรึกษาแก่ผู้ป่วยต่ำกว่า 10 นาที คุณหมอกล่าวถึงข้อดีข้อเสียของมาตรการนี้ ตามความเห็นของแพทย์ผู้หนึ่ง
ตีพิมพ์ หรือไม่ตีพิมพ์ นั่้นคือคำถามที่สื่อมวลชนต้องตอบ เกี่ยวกับภาพการ์ตูนพระศาสดาของอิสลามจากนิตยสารชาลี เอ็บโด้
แผนการตัดเงินชดเชย พบแพทย์จีพี ที่คนไข้ต้องจ่ายเพิ่ม 20 ดอลล่าร์ ซึ่งวันนี้ รัฐบาลถูกกดดันจนประกาศยกเลิกไป แต่ละฝ่ายวิพากษ์วิจารณ์กันอย่างไรบ้างเกี่ยวกับแผนการนี้ เอสบีเอส ไทย มีรายละเอียด
ประชาชนควีนสแลนด์เตรียมเลือกตั้งด่วน 31 มกราคมนี้่ ขณะที่โพลระบุความนิยมของสองพรรคหลักสูสีกันมาก
ศาสนาคริสต์ นิกายโอโทดอกซ์ ที่มีผู้นับถือเป็นจำนวนมากในออสเตรเลีย เหตุใดพวกเขาจึงฉลองวันคริสมาส วันที่ 7 มกราคม และการนับเดือน นับปี ของพวกเขาจึงแตกต่างออกไป เอสบีเอส ไทย มีเรื่องน่าสนใจเหล่านี้มานำเสนอ
ตลอดปีที่แล้วอัตราดอกเบี้ยที่ต่ำ ได้เอื้อให้กลุ่มอสังหาริมทรัพย์เร่งปลูกสร้างบ้านจัดสรรขึ้นมามากมายในออสเตรเลีย ซึ่งขณะนี้การปลูกสร้างใกล้เสร็จลงแล้ว สิ่งที่น่าจับตามองคือราคาของบ้านที่อยู่อาศัยต่างๆ ในปี2015 ที่ใดบ้างที่มีความตื่นตัว และที่ใดที่อาจต้องเผชิญปัญหาด้านความคล่องตัวทางการตลาด เอสบีเอส ไทย มีรายงาน
อะไรคือข่าวใหญ่ในเมืองไทย ที่เป็นประเด็นสำคัญ หรือประเด็นฮือฮา ในปี พ.ศ.2557 ที่ผ่านมา คุณชาดา สมบูรณ์ผล ผู้สื่อข่าวพิเศษ ของเอสบีเอส ภาคภาษาไทย ประจำประเทศไทย มีรายงาน
ไฟไหม้หญ้าแห้งมีอันตรายทัดเทียมกับไฟป่า ไม่ว่าคุณจะอาศัยอยู่ในฟาร์มในชนบท หรืออยู่ชานเมือง หากบ้านของคุณล้อมรอบด้วยทุ่งหญ้า คุณควรต้องเตรียมรับสถานการณ์ไฟไหม้หญ้าแห้งให้พร้อมทุกเมื่อ
ตั้งแต่วันที่ 1 มกราคม ปี 2015 ที่ผ่านมา มีกฎหมายใหม่จำนวนหนึ่ง เริ่มมีผลบังคับใช้แล้วในออสเตรเลีย ซึ่งส่งผลกระทบแก่ ผู้รับเงินบำนาญ ผู้อพยพย้ายถิ่นฐาน และผู้นิยมทำให้ผิวสีกรำแดด ด้วยการใช้ตู้อบแสงอาทิตย์เทียม
โซเชียลมีเดีย หรือสื่อสังคมออนไลน์ได้กลายเป็นส่วนหนึ่งในชีวิตประจำวันของผู้คนจำนวนมาก ในแต่ละเดือนมีผู้ใช้งานโซเชียลมีเดียเกือบ 4 พันล้านคน แต่ขณะเดียวกันก็ดูเหมือนจะมีความวิตกกังวลที่สูงขึ้น เกี่ยวกับนโยบายการรักษาความเป็นส่วนตัวของผู้ใช้งาน จนทำให้คนจำนวนไม่น้อยหันหลังให้กับโซเชียลมีเดีย หรือว่านี่จะเป็นสัญญาณของกระแสต่อต้านสื่อสังคมออนไลน์?
การก่อการร้ายเป็นข่าวใหญ่ตลอดในปี 2014 ที่ผ่านมา ปีที่แล้วเป็นปีที่เราได้เห็นกลุ่มหัวรุนแรงสุดโต่งผุดขึ้นมาอีกครั้ง ทั้งการก่อการร้ายของนักรบติดอาวุธกลุ่มไอเอส และการโจมตีก่อการร้ายของตัวบุคคล เอสบีเอส ไทย มองย้อนหลังไปยังเหตุการก่อการร้ายที่เกิดขึ้นในปี 2014
คุณ Moa Thoa หญิงชาวม้งในเมลเบิร์น พูดคุยกับเอสบีเอส ไทย ด้วยภาษาไทย เกี่ยวกับประเพณีปีใหม่แบบดั้งเดิมของชาวม้ง รวมทั้งเล่าถึงธรรมเนียมการปฏิบัติประยุกต์ในช่วงปีใหม่ของชาวม้งที่ย้ายมาอยู่ในออสเตรเลียด้วย
ย้อนรอยวิกฤติการณ์เชื้ออีโบล่าระบาดที่เกิดขึ้นในปี 2014 ซึ่งถือว่ารุนแรงที่สุดใน 40 ปีตั้งแต่มีการค้นพบเชื้อโรคนี้
สำหรับเรื่องภายในประเทศแล้ว รัฐบาลแอบบอทเสร็จสิ้นปีนี้ ด้วยความล้มเหลวที่ไม่สามารถทำตามนโยบายในประเทศหลายอย่างที่วางไว้ได้สำเร็จ แม้จะยังไม่ถึงครึ่งของเทอมแรก รัฐบาลดูเหมือนจะผจญความลำบาก จากการตัดสินใจที่บกพร่อง และความผิดพลาดทางกลยุทธ์ต่างๆ
ซุปเปอร์มาเก็ตยักษ์ใหญ่ คือ โคลส์ ถูกสั่งปรับ กว่า 11 ล้านดอลล่าร์ เพราะทำผิดจรรยาบัญกับซัพพลายเออร์
ชาวไทยในออสเตรเลียคุยกับ เอสบีเอส ไทย อะไรที่พวกเขาคิดถึง และประทับใจ เกี่ยวกับบรรยากาศปีใหม่ที่ประเทศไทยในอดีต
เทศกาลคริสมาสต์ปีนี้คาดว่าชาวออสซี่จะใช้เงินกว่า 855 ล้านดอลล่าร์ซื้อของขวัญให้แก่บุคคลอื่นอย่างจำใจ องค์กรการกุศลต่างๆ จึงเรียกร้องให้ทุกคนคิดทบทวนให้ดีว่า แทนที่จะซื้อของขวัญอันไม่จำเป็น แต่ให้หันมาสนับสนุนคนอื่น ๆ ที่มีความต้องการ และจำเป็นมากกว่าแทน
นายกรัฐมนตรี โทนี่ แอบบอท ประกาศปรับคณะรัฐมนตรี ทั้งรัฐมนตรีด้านการตรวจคนเข้าเมือง รัฐมนตรีกลาโหม และรัฐมนตรีสุขภาพ
ประเด็นต่อเนื่องจากเหตุการณ์จับตัวประกันในซิดนีย์ แม้จะสิ้นสุดลงแล้ว แต่ยังคงมีการพูดคุยกันอย่างแพร่หลาย เกี่ยวกับเรื่องของชุมชนมุสลิมในออสเตรเลีย ว่าได้รับผลกระทบอย่างไรบ้างเกี่ยวกับเรื่องนี้ มีความเข้าใจผิด หรือมีทัศนะคติแง่ลบใดๆ เกิดขึ้นต่อชาวมุสลิมในออสเตรเลียหรือไม่ เอสบีเอส ไทย คุยกับชาวไทยมุสลิมในซิดนีย์ และชาวไทยทั่วไปเกี่ยวกับเรื่องนี้
คุณ พิมพ์พิศา ติณห์พลิศ ศิลปินประติมากรรม ในเมลเบิร์น ที่ประสบความสำเร็จในการทำงานศิลปะจนได้รับการยอมรับในวงการศิลปะที่นี่ เล่าถึงเส้นทางการก้าวสู่วงการศิลปะจนเป็นศิลปินอาชีพอย่างเต็มตัวในออสเตรเลีย พร้อมฝากคำแนะนำสำหรับผู้ที่มีความสามารถด้านศิลปะและใฝ่ฝันจะทำอาชีพนี้ ที่นี่
การฆ่าตัวตายยังคงเป็นสาเหตุหลักอย่างหนึ่งของการเสียชีวิตของเยาวชนในออสเตรเลีย ซึ่งเราควรเร่งช่วยเหลือ อย่าปล่อยให้บานปลาย
ทันตแพทย์หญิงปิยะกุล โอภาคเจริญ หรือหมอเจี๊ยบ จากเมลเบิร์น ให้ความกระจ่างเหตุใดค่าบริการทำฟันในออสเตรเลียจึงสูงลิ่ว บริการทำฟันใดที่เรากลับไปทำที่เมืองไทยได้ เรื่องใดที่ควรรับบริการที่ออสเตรเลียมากกว่า พร้อมแนะนำบริการทำฟันฟรีสำหรับเด็กและวัยรุ่นของรัฐบาลออสเตรเลีย และเล่าถึงเส้นทางการประกอบอาชีพทันตแพทย์ในออสเตรเลียของเธอ
ทีมงาน SBS ภาคภาษาไทย ฉลองวันคนพิการสากล 3 ธันวาคม ด้วยการคุยกับคุณวาสนา สันติพิทักษ์ เกี่ยวกับงานผู้ดูแลคนพิการ ซึ่งนอกจะเป็นงานที่เป็นที่ต้องการสูงแล้ว ยังเป็นงานที่มีคุณค่าได้ช่วยเหลือผู้พิการอีกด้วย คุณวาสนาพูดถึงการเรียนเพื่อวิชาชีพนี้ ลักษณะงานที่เธอทำ และให้คำแนะนำแก่ผู้สนใจอาชีพนี้
การท่องเที่ยวเมียนมาร์ แม้จะกำลังเฟื่องฟู แต่หลายงานที่เกี่ยวข้องต่างเกรงว่าประชาชนชั้นล่างที่มียากจนที่สุดของประเทศอาจไม่ได้รับประโยชน์ทางเศรษฐกิจจากการท่องเที่ยว
รัฐบาลกลางออสเตรเลียยอมปรับแผนโครงการเก็บค่าบริการร่วมเมดิแคร์ ให้คนไข้จ่ายน้อยลง หวังผ่านการอนุมัติจากรัฐสภา
ขณะที่กลุ่มนายจ้างอ้างว่า กำลังใส่ใจกับความสมดุลระหว่างชีวิตและการทำงานของลูกจ้างมากขึ้น แต่จากการสำรวจล่าสุดพบว่า คนออสเตรเลี่ยนไม่ได้รับการจ่ายค่าล่วงเวลา นับเป็นจำนวนหลายพันล้านดอลล่าร์ในแต่ละปี
จากนักแปลบริษัทข้ามชาติ คุณนารีเวช ชัยเลิศ ได้ผกผันชีวิตมาทำงานช่วยเหลือผู้ย้ายถิ่นใหม่ในนาวร่า เมืองเล็ก ๆ ชายฝั่งทะเลรัฐนิวเซาธ์เวลส์ เป้าหมายหลักของงานที่มีคุณค่าของเธอคือการช่วยให้ผู้ใช้บริการสามารถยืนด้วยสองขาของตนเองได้
คุณราตรี แค็พแลน ผู้หญิงไทยที่เปิดร้าน News Agency กับสามี มาคุยกับ ทีมงาน SBS ภาคภาษาไทย ถึงประสบการณ์การดำเนินกิจการธุรกิจนี้ รวมทั้งข้อดี ข้อเสีย และคำแนะนำสำหรับผู้ที่คิดอยากมีร้าน News Agency เป็นของตัวเอง
สถิติอาชญากรรมแสดงว่าในออสเตรเลีย ผู้หญิงจะถูกอดีตหรือคู่ครองคนปัจจุบันฆ่าตายสัปดาห์ละหนึ่งคน สถิติที่น่าสลดใจนี้ประกอบกับความรุนแรงในครอบครัวรูปแบบอื่น ๆ ที่ไม่ถึงกับคร่าชีวิต ได้ทำให้ผู้นำจากทั้งสองขั้วการเมืองในออสเตรเลียมาร่วมกันเรียกร้องให้ผู้ชายยุติการใช้ความรุนแรงต่อสตรีเพศในออสเตรเลีย ผู้ที่มาร่วมชุมนุมกันได้เรียกร้องให้ผู้ชายแสดงความรับผิดชอบและทำอะไรให้มากขึ้นเพื่อท้าทายความเชื่อและทัศนคติที่ส่งเสริมให้มีความรุนแรงในครอบครัวต่อไปเรื่อย ๆ การเรียกร้องนี้ได้มีขึ้นที่การรณรงค์ในกรุงแคนเบอร์ร่า เมื่อเร็ว ๆ นี้เพื่อฉลองวันริบบิ้นสีขาว หรือ White Ribbon Day ซึ่งเป็นวันรณรงค์เพื่อยุติความรุนแรงต่อสตรีสากล ซึ่งตรงกับวันที่ 25 พฤศจิกายนของทุกปี
มดคันไฟที่พบใน Port Botany ของนครซิดนีย์ก็ได้รับการยืนยันแล้วว่าเป็นสายพันธ์ที่อันตราย และมีถิ่นกำเนิดอยู่ในต่างประเทศ มดคันไฟสายพันธ์นี้ เป็นสายพันธ์ที่ทำให้ผู้โดนกัดถึงแก่ชีวิตได้และเคยพบที่ควีนส์แลนด์ ดังนั้นการตรวจเจอมดคันไฟที่ซิดนีย์ จึงเป็นการกระตุ้นให้ผู้เชี่ยวชาญและหน่วยงานที่รับผิดชอบต้องเร่งกำจัดมดคันไฟให้สิ้นซาก
ออสเตรเลียอนุมัติให้อำนาจใหม่ที่จะยกเลิกหรือปฏิเสธการขอวีซ่าแก่รัฐมนตรีว่าการกระทรวงตรวจคนเข้าเมืองแล้ว กฎหมายใหม่นี้หมายความว่าออสเตรเลียจะสามารถปฏิเสธการออกวีซ่าให้กับผู้สมัครได้ หากเป็นผู้ต้องสงสัยว่ามีส่วนร่วม - หรือมีศักยภาพที่จะมีส่วนร่วม - ในกิจกรรมที่ถือว่าเป็นอาชญากรรม
ญี่ปุ่นตอบโต้ประเทศทางตะวันตกที่คัดค้านการล่าปลาวาฬของญี่ปุ่นว่า เป็น จักรวรรดินิยมทางนิเวศก์ ซึ่งบังคับใช้ระบบค่านิยมแบบหนึ่งกับระบบค่านิยมของประเทศอื่น โดยมีพื้นฐานมาจากอารมณ์มากกว่าหลักความจริงทางวิทยาศาสตร์ ความคิดเห็นหลากหลายเกิดขึ้นตามมาหลังจากที่ญี่ปุ่นเปิดเผยแผนการล่าปลาวาฬในมหาสมุทรใต้อีกครั้ง ในช่วงปี 2015 ทั้งที่ศาลโลกได้ศาลโลกตัดสินแล้วว่าการล่าปลาวาฬที่เคยมีขึ้นก่อนหน้านี้ผิดกฎหมาย
เนื่องจากวันริบบิ้นสีขาว ซึ่งเป็นวันรณรงค์เพื่อยุติความรุนแรงต่อสตรี ทีมงาน SBS ภาคภาษาไทยได้เชิญชวนผู้หญิงไทยจากเมืองต่าง ๆ ในออสเตรเลีย ให้มาเล่าประสบการณ์ที่เกี่ยวข้องกับความรุนแรงในครอบครัว บทเรียน และข้อเตือนใจที่ได้รับ
ชุมชนไทย พร้อมสถานกงสุลใหญ่ไทย ซิดนีย์ การท่องเที่ยวแห่งประเทศไทย ผนึกกำลังกับเทศบาลเมืองพารามัตต้า จัดงานเทศกาลลอยกระทงอย่างยิ่งใหญ่ตระการตา ริมฝั่งแม่น้ำพารามัตต้า เมื่อวันที่ 22 พฤศจิกายน 2014 ที่ผ่านมา บรรยากาศคึกคัก ซึ่งเอสบีเอส ไทย ไปรวบรวมความคิดเห็นของผู้มาร่วมงานที่นั่นมานำเสนอ
รัฐบาลแอบบอทประกาศตัดงบประมาณสำหรับ เอบีซี และเอสบีเอส พร้อมระบุว่าการตัดงบดังกล่าวไม่จำเป็นต้องส่งผลถึงคุณภาพรายการขององค์กรสื่อสารมวลชนสาธารณะทั้งสอง แต่หลายฝ่ายไม่เห็นด้วย รวมทั้งพรรคฝ่ายค้าน
เพลงออสเตรเลียหลายเพลง ได้รับการขึ้นทะเบียนเป็น Sounds of Australia หรือเสียงแห่งออสเตรเลีย บางเพลงเป็นเพลงเก่าตั้งแต่ครั้งสงครามโลกครั้งที่สอง บางเพลงก็เป็นเสียงจากวงดนตรีร็อคของออสเตรเลีย โดยพิจารณาจากเลือกจากความสำคัญทางสุนทรียศาสตร์ ประวัติศาสตร์และวัฒนธรรม
นักวิทยาศาสตร์พบว่า การทำงานเป็นกะสามารถทำให้สมองเสื่อมสมรรถภาพลง 6 ปี ครึ่ง โดยทำให้ความจำเสื่อมลง และยังลดความสามารถทางด้านการใช้ความคิด
ดัชนีอัตราเรื่องระบบทาสของโลกหรือ GSI ประจำปี 2014 ชี้ให้เห็นว่าปัจจจุบันอัตราของผู้มีชีวิตอยู่ในสภาพของความเป็นทาสยุคใหม่ มีจำนวนราว 36 ล้านคนทั่วโลก ซึ่งอยู่ในรูปของทั้งแรงงานทาส การค้าประเวณี แรงงานขัดหนี้ และการบังคับให้แต่งงาน
เหตุใดผู้หญิงบางคนที่อยู่ในความสัมพันธ์ที่มีความรุนแรงจึงเผชิญความยากลำบากในการก้าวออกมาจากความสัมพันธ์นั้น คุณ วิลาลินี พนานครทรัพย์ อาจารย์คณะสังคมวิทยาและมนุษยวิทยา มหาวิทยาลัยธรรมศาสตร์ และขณะนี้เป็นนักศึกษาปริญญาเอก มหาวิทยาลัย ลา โทรป ในเมลเบิร์น จะมาคุยกับเราเรื่องนี้ พร้อมคำแนะนำทางออกที่จะช่วยให้ผู้หญิงก้าวออกจากวงจรความรุนแรงในครอบครัวได้
คุณรัชนี นาคสุข พยาบาลจิตเวชชาวไทยในนครเมลเบิร์น คุยกับเอสบีเอส ไทย เรื่องการยับยั้งความคิดฆ่าตัวตายที่อาจเกิดกับตนเองและคนที่คุณห่วงใย
เคล็ดลับในการเก็บรักษาอาหารในช่วงอากาศร้อนไม่ให้เกิดปัญหาอาหารเป็นพิษ โดยเฉพาะเรื่องของการเก็บรักษาข้าวสวยที่หุงสุกแล้ว และเรื่องของการเตรียมนำอาหารไปทำบาบีคิวทานนอกบ้านอย่างไร ให้ถูกสุขอนามัยและไม่ก่อให้เกิดปัญหาท้องเสีย
กรมสรรพากรออสเตรเลีย หรือเอทีโอ เปิดโอกาสให้ประชาชนสมัครใจแจ้งรายได้และทรัพย์สินในต่างประเทศได้ โดยจะไม่มีบทลงโทษรุนแรง โอกาสเดียวเท่านั้น ภายในต้นธันวาคมนี้
ช่วง Tax Talk สนทนาเรื่องภาษีกับเจ้าหน้าที่ของกรมสรรพากรออสเตรเลีย หรือเอทีโอ เสนอประเด็นน่าสนใจที่ควรรู้สำหรับลูกจ้างและนายจ้าง ว่าใครถือได้ว่าเป็นลูกจ้าง และใครถือเป็นผู้รับเหมา หรือ contractor เพื่อทำตามข้อกำหนดด้านภาษีและเงินซุปเปอร์ที่แตกต่างกัน
ทีมงาน SBS ภาคภาษาไทยคุยกับคุณศรีวรรณ โดแลน ผู้เชี่ยวชาญด้านการนวดบำบัดและการนวดแผนไทย เรื่องสถานการณ์นวดไทยในออสเตรเลีย และปัญหาการนวดแบบ Happy Ending กับผลกระทบต่อวงการ คุณศรีวรรณเป็นเจ้าของกิจการและผู้นวดบำบัด และเป็นแอดมินห้อง นวด สปา และสุขภาพคนไทยในออสเตรเลีย ในเฟสบุ๊ก
คุณ พิมประไพ วงศ์คำเหลา ชาวไทยที่เป็นเจ้าของสวนผักและผลไม้ออร์แกนิกส์ ในควีนสแลนด์ คุยถึงการทำสวน ออร์แกนิกส์ เทกนิกที่เธอใช้ในการดูแลผักและผลไม้ โดยไม่ต้องใช้ยาฆ่าแมลง สภาพตลาดพืชผักและผลไม้ออร์แกนิกส์ในออสเตรเลีย พร้อมฝากข้อคิดถึงคนไทยในออสเตรเลียที่ต้องการทำตามฝันของตนเอง
คุยกับคุณอัญรัตน์ ธารดำรงค์ นักศึกษาปริญญาเอกสาขาศึกษาศาสตร์ ที่จะมาพูดคุยแลกเปลี่ยนความคิดเห็นเกี่ยวกับ คนไทยกับภาษาอังกฤษ และประเด็นที่ว่าเหตุใดเราเรียนภาษาอังกฤษมานาน แต่ไม่สามารถนำมาใช้งานได้ดีเท่าที่ควร รวมถึงประเด็นวัฒนธรรมพูดไทยคำอังกฤษคำมีข้อดีหรือไม่ และปิดท้ายด้วยเรื่องการพัฒนาระบบการศึกษาภาษาอังกฤษของคนไทยในมุมมองของเธอ
นักเคลื่อนไหวเพื่อพิทักษ์สวัสดิภาพสัตว์ กำลังพุ่งเป้าไปที่ชุมชนเชื้อสายจีนในออสเตรเลีย โดยได้เริ่มโครงการรณรงค์ เพื่อผลักดันไม่ให้ประชาชนซื้ออาหารที่ปรุงจากเนื้อเป็ด กลุ่ม Animal Liberation อ้างว่า เป็ดในออสเตรเลียถูกเลี้ยงในสภาพที่ไม่เป็นธรรมชาติ และพวกเขายังกล่าวว่า ชุมชนเชื้อสายจีนในออสเตรเลีย ทำให้เกิดความต้องการบริโภคเนื้อเป็ดขึ้นมา
ชาวออสเตรเลียโดยรวมได้รับการจัดอันดับว่าเป็นชนชาติที่ร่ำรวยที่สุดในโลก ความลุ่มหลงในอสังหาริมทรัพย์ของประเทศนี้ ทำให้บัญชีทรัพย์สินของครอบครัวออสเตรเลียโดยรวมมีความแข็งแกร่งอย่างมาก แต่นี่เป็นภาพแท้จริงที่สะท้อนสภาพการเงินของพวกเราหรือไม่ เอสบีเอส ไทย มีรายงานเรื่องนี้
เริ่มตอนแรกกับ SBS Thai Visa Talkback ตอบปัญหาเรื่องวีซ่า โดย คุณ กนกวรรณ ศุโภทยาน ทนายความด้านกฎหมายตรวจคนเข้าเมือง จากซิดนีย์ ตอบคำถามเรื่องวีซ่าที่มีนายจ้างเป็นสปอนเซอร์ วีซ่าแต่งงาน และเรื่องการอุปการะญาติที่เป็นเด็กจากเมืองไทย
นาย Gough Whitlam นายกรัฐมนตรีคนที่ 21ของออสเตรเลีย ถึงแก่อสัญกรรม ด้วยวัย 98 ปี ท่านเป็นผู้หนึ่งซึ่งมีความคิดสร้างสรรค์ถึงอนาคตอย่างหาที่เปรียบมิได้ สิ่งที่ท่านได้ปฎิรูปให้กับประเทศออสเตรเลีย ยังคงสืบทอดมาจนถึงทุกวันนี้ โดยเฉพาะการนำพาประเทศไปสู่การเปลี่ยนแปลงทางสังคมอันยิ่งใหญ่
