<html><head><meta http-equiv="Content-Type" content="text/html;charset=UTF-8"></head><body bgcolor="#ffffff"><pre>
Ua amata galuega a se kamupani televise totogi, le Netflix i Ausetalia.
Toa 2 tagatanuu Ausetalia na maliliu ina ua pau se vaalele a le kamupani le GermanWings i atumauga o le French Alps.
Ua amata galuega a se kamupani televise totogi, le Netflix i Ausetalia.
Ua molia i le faamasinoga se tagata aupito maualuga sona tofi i le Ekalesia Katoliko Roma, Archbishop Philip Wilson, i lona le lipotia i leoleo o molimau na ia maua i faiga solitulafono a se tasi patele e igoa ia Jim Fletcher o le ai aiga faamalosi i tamaiti.
Ua faaopoopo le fesoasoani a le malo tele mo Vanuatu talu ona aafia i le afa malosi o Pam. E le gata i meaai ma suavai mama, ae e lata i le toa 100 tagata faigaluega faapitoa mai Ausetalia nei ua galulue nei i Vanuatu.
E toa 8 ni alii ua molia i le faia o feusuaiga faamalosi i se taupousa e 71 tausaga le matua. Ua toe molimauina ai le tele o le tetee i Initia.
E le o faamaonia mai e le malo tele se lipoti o loo taua ai le oti o se tama talavou mai Melbourne ina ua ia aveina se taavale ma ni pomu ma faapa i se ogaeleele o Iraq i se osofaiga mo le faalapotopotoga fouvale le ISIS.
E foliga mai ua maui le vaega faaupufai a le Palmer United Party ina ua savali ese seisi sui i le vaiaso nei. O le alii o Glen Lazarus na faamavae ina ua tuli e le pulega o le PUP lona faletua mai le vaega faaupufai a le PUP.
Se talanoaga ma Tagaloa Eddie Wilson i taumafaiga e siitia le aofai o oloa e gaosi mai Samoa e faatauina i Ausetalia nei.
E oo atu i le tausaga 2055 ua oo le aofai o tagata i Ausetalia nei i le 40 miliona. O le lipoti auga tupulaga a le malo tele na faasalalauina i le vaiaso nei, o loo silasila ai i faafitauli o le a feagai ma tagata i le isi 40 tausaga o lumanai.
Ua iai tulafono e puipuia ai tagata mai le sauaina ona o le lanu. Ae faapefea tagata e sauaina ona o o latou talitonuga faaletapuaiga?
I vaiaso uma i ausetalia, e totasi se tamaitai e maliu mai sauaga i mafutaga faaulugalii. O se tulaga ua valaauina ai e le ituagai ni fesoasoani i tina ma tamaitai.
E ono solitu tagatanuu Ausetalia pe a taunuu ona faasalaina i le oti Myuran Sukumaran ma Andrew Chan e auala i le alofia o Bali.
O se lipoti na faatupeina e le malo tele, ua aumai ai ni fautuaga i suiga tala feagai i auala e tufaina ai penefiti ma fesoasoani. Mai le 22 o vaega o iai nei, o le a na o le 5 ni vaega poo ni faamalu e faafoe ai le tufaina o penefiti mai le malo tele.
Ua tele in afaaitiitia le aofai o tagata i Ausetalia e ulaula tapaa ma ua iloa ai le aoga o le tele o polokalame. E ui i lea o loo toatele pea i latou e maliliu mai aafiaga ma faamai e afua mai i le ulaula tapaa.
Soloi ese e le palemia o Fiti le faailoga Union jack mai le fua a le atunuu.
Ae o loo atagia mai pea le faataunuuina o le faasalaga i le oti i tagatanuu Ausetalia i Indonesia, ua fautuaina le palemia Tony Abbott ina ia faaeteete i ana lafoga e faia agai i le malo Indonesia.
O loo iai le faamoemoe o le matagaluega o Fefaatauaiga ma Alamanuia i Samoa faapea ai le le faalapotopotoga le SAME i se faaaliga o oloa e gaosi i Samoa e faia mai i Sini i le masina fou. O se talanoaga lenei ma Tuimalumatua Maifea Fetu, le sui sooupu ma le au faasalalau.
O loo teena e le palemia le lipoti a le Komisi o Aia Tatau a Tagata lea o loo malosi ai faitioga o le malo tele i le faaauau pea ona saisaia tamaiti i totonu o nofoaga saisai mo tagata sulufai.
Ae o talia le taimi e faataunuu ai le faasalaga o le oti i tagatanuu e toa 2 o Ausetalia i Indonesia, ua faaalia e Professor Tim Lindsey le totogiina e le malo Indonesia o le faitau miliona tala i taumafaiga e faasao ola o ona tagatanuu i falepuipui i atunuu i fafo o loo faasalaina ai i le oti.
Ua taugofie le tau o le talo i Samoa i aso nei ona o le tele o le talo ae laiti maketi e faatau iai. Talu ona suia le itu o le auala e feoai ai taavale i Samoa, ua molimauina le tele o taavale laiti lau pasese.
Ua toe tulai mai Tony Abbott i le taitaiga i le vaega faaupufai a le Liberals ma le tofi palemia. O loo tumau pea le fesili poo le a le umi e umia ai e Tony Abbott le tofi ae le i maea le paeaiga lenei o le palemene.
Se talanoaga ma Maulolo Tavita i aafiaga i le tau o le soifuaga mai le aganuu ma sao i lafoga i le lotu.
O loo teena e le palemia Tony Abbott le ono iai o se palota i le Aso Lua o muamua e luiina ai lona tulaga o le taitai o le vaega faaupufai a le Liberals.
E filoga mai o le a tulai mai le vaega faaupufai a le Labor i le malo Setete o Queensland. Ua faiaina Campbell Newman i le nofoa o Ashgrove ma ua na o le tasi ai le paeaiga o le faigamalo a le LNP.
Ae o sauni atu Fiti mo le faamanatuina o le 45 tausaga talu ona maua lona malo tutoatasi, ua fautuaina e le palemia Frank Bainimarama le tatau ona suia le fua a Fiti ma aveese ai le faailoga le Union Jack mai aso o pulega kolone a Peretania.
O le a tauva mo le vaega faaupufai a le LNP se alii na fanau i Samoa, o Steve Viliamu mo le nofoa o Woodridge. O le nofoa lenei e le i mamulu mai lima o le ALP talu ona faavaeina.
Se talanoaga ma Cameron Dick, le sui tauva o le Labor mo le nofoa o Woodridge i le palemene o Qld. O ia ua sui tulaga ia Desley Scott lea na umia le nofoa mo le Labor i paeaiga ua tuanai.
Se talanoaga ma Steve Vilimau o se alii na fanau i Samoa ma o loo tauva mo le nofoa o Woodridge i le vaega faaupufai a le LNP i faigapalota mo le palamene setete o Qld. O le nofoa lenei e le i mamulu ese mai lima o le Labor talu ona faavaeina i le 1977.
Se talanoaga ma le sui tauva mo le nofoa o Woodridge i palota i Qld, Scott Thomson.
Ua fautuaina e taitai o le talitonuga Isalama le au faatuatua ina ia aua le amanaiaina le itulau tomua o le mekasini le Charlie Ebdo o loo faaalia ai se ata faatusa se cartoon o lo latou perofeta Mohameta.
Ua talia e le minisita o femalagaiga peter Dutton o loo iai ni faafitauli i totonu o le nofoaga saisai i Manus Island. O loo iai ni lipoti i le faia e nisi o tetee e auala i le faamatelaina ma le faaoo o manuaga ia i latou lava.
Ua faia toe sauniga o i latou na maliliu i le osofaiga terorisi i Paris i le lua vaiaso talu ai.
O loo teena e le matagaluega o femalagaiga le faia o se tetee i le nofoaga saisai i Manus Island.
Ua tautino e le vaega faaupufai a le Labor lo latou auaufaatasi ma le Greens ma sui tutoatasi i le Senate e faatoilalo le tulafono a le malo tele i sao o tagata i luga atu o le Medicare i taimi e asiasi ai i fomai.
Ua vave talo e Campbell Newman palota mo Queensland ae toe 3 masina o totoe o lana paeaiga muamua i le tofi palemia Setete. O loo malosi le talitnouga i polls o le a toe malo le LNP ae le toe tele se faasiliga. O le a toe tauva ai foi ma Pauline Hanson o le vaega faaupufai a le One Nation.
Ua iloa i ni suesuega le tulaga lamatia o nisi ona o le leai o se fuafuaga mautu i gaioiga e tatau ona faia i taimi e tupu mai ai se Mu.
Ona o le Ekalesia i Sasae o loo mulimuli pea i le kalena Iulia, latou te faamanatyina ai le Kersimasi i le Aso 7 o Ianuari.
Talu mai le faalavelave i Sini lea na maliliu ai tagata e toa 2 ma le na faatupuina le faalavelave, ua toe fesiligia poo lava le malosi o tulafono e puipuia ai le umia e tagata sivili o fana.
Se toe vaaiga i le mataupu i suiga i le tau ma auala na tagofia ai e le malo ma lipotia i le 2014.
Ua lagomau i laua na maliliu i le faalavelave i Sini, Katrina Dawson ma Tori Johnson.
Faamanuiaga o le Kerisimasi mai se Kerisiano o le Ekalesia Katoliko Roma. Buddha, Moselemi, ma se tagata e le talitonu i se atua.
Se toe vaaiga i tala na lipotia mai le palemene tele i lenei tausaga 2014. O nisi vaega taua o le tala i le tupe a le malo o loo taofia pea i le Senate e le'i pasia.
O le aofai o tamaiti e mafai ona vaetamaina e matua i Ausetalia nei na pau i se tulaga aupito maualalo mo le 50 tausaga ua mavae.
Se toe vaaiga i le tala aupito sili ona lipotia i lenei tausaga, le leiloa o le vaalele a le Malaysian Airlines MH370.
Na tele faitioga agai i le malo tele ona o le le faia o se sao i le faaputuga tupe le green climate fund i le taimi o le fono a le G20 i Brisbane. Peitai i le fonotaga i Lima i le vaiaso nei na faaalia ai e le minisita o le vaifafo Julie Bishop le sao o Ausetalia e $200 miliona.
O le pule i le ola o se tama taalo i le lakapi Amerika i le vaiaso nei ua toe lalaga mai ai fesili i le tele o aafiaga o tagata e manunua ulu i taaloga.
O se lipoti na faasalalau i le vaiaso nei na taua ai le alu i luga o le aofai o pule aoga e sauaina e matua ma fanau i aoga i Ausetalia.
Na faia i le vaiaso nei toe sauniga o Philip Hughes, se tasi o le aufili a Ausetalia i le kilikiti. Na lavea o ia i se polo kilikiti ae o ta mo le au a South Australia i le taaologa o le talita le Sheffield ma NSW.
E foliga mai e le o toe mamao ae faaoga se vailaau ua gaosia mo le puipuiga mai le siama o le ebola.
Na faalogo le komisi o loo suesueina faiga solitulafono i le fanau, i molimau o le tuuina e ni matua o a latou fanau e vaai e se faiaoga Yoga i se nuu i NSW. O loo tuuaia le faiaoga i lona faia o feusuaiga famalosi i le fanau.
Na tutu faatasi taitai o vaega faaupufai tetele uma i Ausetalia e valaau mo le faamutaina o le sauaina o tina ma fanau i aiga ma fautuaina i latou o loo sauaina ina ia valaau mo se fesoasoani.
Ua soloia moliaga o le leoleo papalagi lea na fanaina ma oti ai le tama uli i Ferguson Missouri i le masina o Aukuso o le tausaga nei. Na molimauina le tele o le tetee a tagata uli, taavale na susunuina ma fale na faaleagaina.
Se lipoti a Miriama Pomare i le feteenaiga i faletupe ma kamupani lafo tupe. O loo iai se popolega i le faaui atu i nisi o kamupani lafo tupe o fesoasoani i seleni o loo faatupe ai faalapotopotoga terorisi.
Tatou te faaigoaina i Samoa o afakasi tagata e iai pito papalagi. Ae e moni se fuaitau o tagata afakasi e lalelei atu nai lo isi tagata?
O loo tauva se alii Samoa i faigapalota mo le palemene Setete o Vitoria i lalo o le fua a le Rise up Australia, o se vaega faaupu fai e malosi i le talitonuga Kerisiano ma manatu tetee i le taupaiga Isalama.
O folauga a vaa ma se haka na molimauina i Sini i le vaiaso nei i le tatala aloaia o le fonotaga le World Parks conference. Na faatauaina e tagata Pasefika le feau i le siitia o nisi mai o latou motu ona o le siisii o le tai mai suiga i le tau.
Ua faataga i lalo o le tulafono i Bolivia ona faigaluega tamaiti mai le 10 tausaga le matutua. Ae faapefea tamaiti i Samoa o loo faatau ula i fafo o kalapu i le po ma oloa i Apia i le taimi o faia aoga?
A manumalo le Labor i faiga palota o loma nei mo le palemene Setete o Vitoria, o le a avea ai le faigamalo a Denis Napthine ma le Coalition o le malo muamua i Vitoria e na o le tasi le paeaiga na seei ai i le foe. O loo i luma le Labor i faitauga mamao a polls.
Ua toe fesiligia e le faalapotopotoga mo le saogalemu o meaola le sauaina o solofanua i tuuga, ina ua mate le manu Admire Rakti lea na faamoemoe e manumalo i le Melcourne Cup ina ua pe lona fatu.
O se tala i aitu mai Samoa. O le tala lenei na faamatala e lo'u tina fai mai o se mea moni na tupu. O le fafa lenei i Aleipata o loo faapea nisi o le ala lea o agaga aga'i i le moana ma toe fo'i mai.
O loo suesueina e se komiti a le Senate le mataupu i le sauaina o tine ma fanau i totonu oaiga o tagata fai mai.
E iai se tulafono tau faaofi a se sui tutoatasi o le Senate i Tasmania, Ivan Dean, o loo ia finauina ai le tatau ona iai se Sa i le faatauina o le tapaa e tagata uma na fananau i tua mai o le 2000. A oo ina matutua i latou nei, e le afaina i le tulafono lo latou ulaula tapaa, ae e Sa ona latou faatauina le tapaa.
O loo suesueina e se komiti a le Senate le mataupu i le sauaina o tine ma fanau i totonu oaiga o tagata fai mai.
Ua faitioina a malo au faatasi ma atunuu o Aferika i Sisifo le faaiuga a le malo tele e taofia le tumau visa ulufale mo tagata i atunuu o loo pepesi ai le ebola.
E ui ina maua e le alii o David McNamara se taui mai le Ekalesia Katoliko Roma mo sauaga e auala i feusuaiga faamalosi mai se patele o Brother Gabriel, e le'i uma ai le galuega a le patele. Na lipotia le maua o le patele ua suia lona igoa ia Fr Roger Mount i se nuu e lata i le taulaga o Port Moresby i PNG. Ua toe tipoti mai e le ekalesia i PNG Fr Roger Mount i Ausetalia nei.
</pre></body></html>
